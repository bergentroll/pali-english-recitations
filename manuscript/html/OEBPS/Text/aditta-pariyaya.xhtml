<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Āditta-pariyāya-sutta</title>
  <link href="../Styles/bottomnav.css" type="text/css" rel="stylesheet"/>
  <link href="../Styles/main.css" type="text/css" rel="stylesheet"/>
  <link href="../Styles/suttaref.css" type="text/css" rel="stylesheet"/>
</head>

<body>
  <h2><a href="schedule.xhtml">Āditta-pariyāya-sutta</a><a id="aditta-pariyaya"></a></h2>

  <hr/>

  <p style="text-align:center;">〈 Evaṁ me sutaṁ 〉</p>

  <p>Ekaṁ samayaṁ bhagavā gayāyaṁ viharati gayāsīse saddhiṁ bhikkhusahassena. Tatra kho bhagavā bhikkhū āmantesi:</p>

  <p>Sabbaṁ bhikkhave ādittaṁ!</p>

  <p>Kiñ'ca bhikkhave sabbaṁ ādittaṁ?</p>

  <p>Cakkhuṁ bhikkhave ādittaṁ <span class="breathmark">’</span> rūpā ādittā <span class="breathmark">’</span> cakkhuviññāṇaṁ ādittaṁ <span class="breathmark">’</span> cakkhusamphasso āditto <span class="breathmark">’</span> yam'p'idaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tam pi ādittaṁ.<br/> Kena ādittaṁ?<br/> Ādittaṁ rāgagginā dosagginā mohagginā <span class="breathmark">’</span> ādittaṁ jātiyā jarāya maraṇena <span class="breathmark">’</span> sokehi paridevehi dukkhehi domanassehi upāyāsehi ādittan'ti vadāmi.</p>

  <p>Sotaṁ ādittaṁ <span class="breathmark">’</span> saddā ādittā <span class="breathmark">’</span> sotaviññāṇaṁ ādittaṁ <span class="breathmark">’</span> sotasamphasso āditto <span class="breathmark">’</span> yam'p'idaṁ sotasamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tam pi ādittaṁ.<br/> Kena ādittaṁ?<br/> Ādittaṁ rāgagginā dosagginā mohagginā <span class="breathmark">’</span> ādittaṁ jātiyā jarāya maraṇena <span class="breathmark">’</span> sokehi paridevehi dukkhehi domanassehi upāyāsehi ādittan'ti vadāmi.</p>

  <p>Ghānaṁ ādittaṁ <span class="breathmark">’</span> gandhā ādittā <span class="breathmark">’</span> ghānaviññāṇaṁ ādittaṁ <span class="breathmark">’</span> ghānasamphasso āditto <span class="breathmark">’</span> yam'p'idaṁ ghānasamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tam pi ādittaṁ.<br/> Kena ādittaṁ?<br/> Ādittaṁ rāgagginā dosagginā mohagginā <span class="breathmark">’</span> ādittaṁ jātiyā jarāya maraṇena <span class="breathmark">’</span> sokehi paridevehi dukkhehi domanassehi upāyāsehi ādittan'ti vadāmi.</p>

  <p>Jivhā ādittā <span class="breathmark">’</span> rasā ādittā <span class="breathmark">’</span> jivhāviññāṇaṁ ādittaṁ <span class="breathmark">’</span> jivhāsamphasso āditto <span class="breathmark">’</span> yam'p'idaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tam pi ādittaṁ.<br/> Kena ādittaṁ?<br/> Ādittaṁ rāgagginā dosagginā mohagginā <span class="breathmark">’</span> ādittaṁ jātiyā jarāya maraṇena <span class="breathmark">’</span> sokehi paridevehi dukkhehi domanassehi upāyāsehi ādittan'ti vadāmi.</p>

  <p>Kāyo āditto <span class="breathmark">’</span> phoṭṭhabbā ādittā <span class="breathmark">’</span> kāyaviññāṇaṁ ādittaṁ <span class="breathmark">’</span> kāyasamphasso āditto <span class="breathmark">’</span> yam'p'idaṁ kāyasamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tam pi ādittaṁ.<br/> Kena ādittaṁ?<br/> Ādittaṁ rāgagginā dosagginā mohagginā <span class="breathmark">’</span> ādittaṁ jātiyā jarāya maraṇena <span class="breathmark">’</span> sokehi paridevehi dukkhehi domanassehi upāyāsehi ādittan'ti vadāmi.</p>

  <p>Mano āditto <span class="breathmark">’</span> dhammā ādittā <span class="breathmark">’</span> manoviññāṇaṁ ādittaṁ <span class="breathmark">’</span> manosamphasso āditto <span class="breathmark">’</span> yam'p'idaṁ manosamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tam pi ādittaṁ.<br/> Kena ādittaṁ?<br/> Ādittaṁ rāgagginā dosagginā mohagginā <span class="breathmark">’</span> ādittaṁ jātiyā jarāya maraṇena <span class="breathmark">’</span> sokehi paridevehi dukkhehi domanassehi upāyāsehi ādittan'ti vadāmi.</p>

  <p style="text-align:center;">〈 Evaṁ passaṁ bhikkhave 〉</p>

  Sutvā ariyasāvako cakkhusmimpi nibbindati <span class="breathmark">’</span> rūpesu pi nibbindati <span class="breathmark">’</span> cakkhuviññāṇe pi nibbindati <span class="breathmark">’</span> cakkhusamphassepi nibbindati <span class="breathmark">’</span> yam'p'idaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tasmimpi nibbindati. 

  <p>Sotasmimpi nibbindati <span class="breathmark">’</span> saddesu pi nibbindati <span class="breathmark">’</span> sotaviññāṇe pi nibbindati <span class="breathmark">’</span> sotasamphassepi nibbindati <span class="breathmark">’</span> yam'p'idaṁ sotasamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tasmimpi nibbindati.</p>

  <p>Ghānasmimpi nibbindati <span class="breathmark">’</span> gandhesu pi nibbindati <span class="breathmark">’</span> ghānaviññāṇe pi nibbindati <span class="breathmark">’</span> ghānasamphassepi nibbindati <span class="breathmark">’</span> yam'p'idaṁ ghānasamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tasmimpi nibbindati.</p>

  <p>Jivhāya pi nibbindati <span class="breathmark">’</span> rasesu pi nibbindati <span class="breathmark">’</span> jivhāviññāṇe pi nibbindati <span class="breathmark">’</span> jivhāsamphassepi nibbindati <span class="breathmark">’</span> yam'p'idaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tasmimpi nibbindati.</p>

  <p>Kāyasmimpi nibbindati <span class="breathmark">’</span> phoṭṭhabbesu pi nibbindati <span class="breathmark">’</span> kāyaviññāṇe pi nibbindati <span class="breathmark">’</span> kāyasamphassepi nibbindati <span class="breathmark">’</span> yam'p'idaṁ kāyasamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tasmimpi nibbindati.</p>

  <p>Manasmimpi nibbindati <span class="breathmark">’</span> dhammesu pi nibbindati <span class="breathmark">’</span> manoviññāṇe pi nibbindati <span class="breathmark">’</span> manosamphasse pi nibbindati <span class="breathmark">’</span> yam'p'idaṁ manosamphassapaccayā uppajjati vedayitaṁ sukhaṁ vā dukkhaṁ vā adukkham'asukhaṁ vā tasmimpi nibbindati.</p>

  <p>Nibbindaṁ virajjati <span class="breathmark">’</span> virāgā vimuccati <span class="breathmark">’</span> vimuttasmiṁ 'Vimuttam'iti ñāṇaṁ hoti:</p>

  <p>'Khīṇā jāti vusitaṁ brahmacariyaṁ kataṁ karaṇīyaṁ n'āparaṁ itthattāyā'ti pajānātī'ti.</p>

  <p>Idam'avoca bhagavā. Attamanā te bhikkhū bhagavato bhāsitaṁ abhinanduṁ. Imasmiñ'ca pana veyyākaraṇasmiṁ bhaññamāne tassa bhikkhusahassassa anupādāya āsavehi cittāni vimucciṁsū'ti.</p>

  <div class="suttaref">
    <p>[SN 35.28]</p>
  </div>
</body>
</html>