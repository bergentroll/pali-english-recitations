 
Handa mayaṃ buddha abhitthutiṃ karomase  
 
Yo so tathāgato arahaṃ sammāsambuddho Vijjācaraṇa sampanno Sugato Lokavidū Anuttaro purisadamma sārathi Satthā deva manussānaṃ Buddho bhagavā  
Yo imaṃ lokaṃ sadevakaṃ samārakaṃ sabrahmakaṃ Sassamaṇa brāhmaṇiṃ pajaṃ sadeva manussaṃ sayaṃ abhiññā sacchikatvā pavedesi Yo dhammaṃ desesi ādi kalyāṇaṃ majjhe kalyāṇaṃ pariyosāna kalyāṇaṃ Sātthaṃ sabyañjanaṃ kevala paripuṇṇaṃ parisuddhaṃ brahmacariyaṃ pakāsesi 
 
Yo so svākkhāto bhagavatā dhammo Sandiṭṭhiko Akāliko Ehipassiko Opanayiko Paccattaṃ veditabbo viññūhi 
 
Yo so supaṭipanno bhagavato sāvaka-saṅgho Uju-paṭipanno bhagavato sāvaka-saṅgho Ñāya-paṭipanno bhagavato sāvaka-saṅgho Sāmīci-paṭipanno bhagavato sāvaka-saṅgho Yaṃ idaṃ cattāri purisa-yugāni aṭṭha purisa-puggalā Esa bhagavato sāvaka-saṅgho Āhuneyyo Pāhuneyyo Dakkhiṇeyyo Añjali karaṇīyo Anuttaraṃ puñña-kkhettaṃ lokassa 
 
Jāti api dukkhā Jarā api dukkhā Maraṇaṃ api dukkhaṃ Soka parideva dukkha domanassa upāyāsā api dukkhā Appiyehi sampayogo dukkho Piyehi vippayogo dukkho Yaṃ api icchaṃ na labhati taṃ api dukkhaṃ Saṅkhittena pañca upādāna-kkhandhā dukkhā 
Seyyathā idaṃ Rūpa upādāna-kkhandho Vedana upādāna-kkhandho Sañña ūpādāna-kkhandho Saṅkhāra upādāna-kkhandhoViññāṇa upādāna-kkhandho 
 
Rūpaṃ aniccaṃ Vedanā aniccā Saññā aniccā Saṅkhārā aniccā Viññāṇaṃ aniccaṃ  
Rūpaṃ anattā Vedanā anattā Saññā anattā Saṅkhārā anattā Viññāṇaṃ anattā 
Sabbe saṅkhārā aniccā Sabbe dhammā anatta iti 
Te mayaṃ otiṇṇa amha jātiyā jarā maraṇena Sokehi paridevehi dukkhehi domanassehi upāyāsehi Dukkha otiṇṇā dukkha paretā 
Api eva nāma imassa kevalassa dukkha kkhandhassa antakiriyā paññāyetha iti 
 
Aneka jāti saṃsāraṃ – Sandhāvissaṃ anibbisaṃ  
Gaha kāraṃ gavesanto – Dukkhā jāti punappunaṃ 
Gaha kāraka diṭṭho asi – Puna gehaṃ na kāhasi  
Sabbā te phāsukā bhaggā – Gaha kūṭaṃ visaṅkhataṃ  
Visaṅkhāra gataṃ cittaṃ – Taṇhānaṃ khayaṃ ajjhagā 
 
Dhamma gārava 
Handa mayaṃ dhamma gārava ādi gāthāyo bhaṇāmase  
 
Ye ca atītā sambuddhā – Ye ca buddhā anāgatā  
Yo ca eta ahi sambuddho – Bahunnaṃ soka nāsano 
Sabbe saddhamma garuno – Vihariṃsu viharanti ca  
Atho api viharissanti – Esā buddhānaṃ dhammatā 
Tasmā hi atta kāmena – Mahattaṃ abhikaṅkhatā  
Saddhammo garu kātabbo – Saraṃ buddhānaṃ sāsanaṃ 
Na hi dhammo adhammo ca – Ubho sama vipākino  
Adhammo nirayaṃ neti – Dhammo pāpeti suggatiṃ  
Dhammo have rakkhati dhamma cāriṃ  
Dhammo suciṇṇo sukhaṃ āvahāti  
Es anisaṃso dhamme suciṇṇe  
Na duggatiṃ gacchati dhamma cārī  
 
Khema akhema saraṇa gamana 
Handa mayaṃ khema akhema saraṇa gamana paridīpikā gāthāyo bhaṇāmase  
 
Bahuṃ ve saraṇaṃ yanti – Pabbatāni vanāni ca  
Ārāma rukkha cetyāni – Manussā bhaya tajjitā 
na etaṃ kho saraṇaṃ khemaṃ – na etaṃ saraṇaṃ uttamaṃ  
na etaṃ saraṇaṃ āgamma – Sabba dukkhā pamuccati  
Yo ca buddhaṃ ca dhammaṃ ca – Saṅghaṃ ca saraṇaṃ gato  
Cattāri ariya saccāni – Sammappaññāya passati 
Dukkhaṃ dukkha samuppādaṃ – Dukkhassa ca atikkamaṃ 
Ariyaṃ ca aṭṭha aṅgikaṃ maggaṃ – Dukkha upasama gāminaṃ 
Etaṃ kho saraṇaṃ khemaṃ – Etaṃ saraṇaṃ uttamaṃ  
Etaṃ saraṇaṃ āgamma – Sabba dukkhā pamuccati iti. 
 
Ovāda pāṭimokkha gāthā 
Handa mayaṃ ovāda pāṭimokkha gāthāyo bhaṇāmase  
 
Sabba pāpassa akaraṇaṃ Kusalassa upasampadā 
Sacitta pariyodapanaṃ Etaṃ buddhānaṃ sāsanaṃ 
Khantī paramaṃ tapo tītikkhā Nibbānaṃ paramaṃ vadanti buddhā 
Na hi pabbajito para upaghātī Samaṇo hoti paraṃ viheṭhayanto 
Anūpavādo anūpaghāto Pāṭimokkhe ca saṃvaro 
Mattaññutā ca bhattasmiṃ Pantaṃ ca sayana asanaṃ 
Adhicitte ca āyogo Etaṃ buddhānaṃ sāsanaṃ 
 
Ti lakkhaṇā 
Handa mayaṃ ti lakkhaṇa ādi gāthāyo bhaṇāmase  
 
Sabbe saṅkhārā anicca iti – Yadā paññāya passati  
Atha nibbindati dukkhe – Esa maggo visuddhiyā 
Sabbe saṅkhārā dukkha iti – Yadā paññāya passati  
Atha nibbindati dukkhe – Esa maggo visuddhiyā 
Sabbe dhammā anatta iti – Yadā paññāya passati  
Atha nibbindati dukkhe – Esa maggo visuddhiyā  
Appakā te manussesu – Ye janā pāra gāmino  
Atha āyaṃ itarā pajā – Tīraṃ ev anudhāvati 
Ye ca kho samma akkhāte – Dhamme dhamma anuvattino  
Te janā pāraṃ essanti – Maccu dheyyaṃ suduttaraṃ 
Kaṇhaṃ dhammaṃ vippahāya – Sukkaṃ bhāvetha paṇḍito  
Okā anokaṃ āgamma – Viveke yattha dūramaṃ  
Tatra abhiratiṃ iccheyya – Hitvā kāme akiñcano  
 
Bhārā 
Handa mayaṃ bhāra sutta gāthāyo bhaṇāmase  
 
Bhārā have pañcakkhandhā – Bhāra hāro ca puggalo  
Bhāra adānaṃ dukkhaṃ loke – Bhāra nikkhepanaṃ sukhaṃ  
Nikkhipitvā garuṃ bhāraṃ – Aññaṃ bhāraṃ anādiya  
Samūlaṃ taṇhaṃ abbuyha – Nicchāto parinibbuto 
 
Raṭṭhapāla thera gāthā 
Handa mayaṃ raṭṭhapālatthera gāthāyo bhaṇāmase  
 
Passa cittakataṃ bimbaṃ – Arukāyaṃ samussitaṃ  
Āturaṃ bahusaṅkappaṃ – Yassa na atthi dhuvaṃ ṭhiti 
Passa cittakataṃ rūpaṃ – Maṇinā kuṇḍalena ca  
Aṭṭhiṃ tacena onaddhaṃ – Saha vatthehi sobhati 
Alattakakatā pādā – Mukhaṃ cuṇṇakamakkhitaṃ  
Alaṃ bālassa mohāya – No ca pāragavesino 
Aṭṭhapadakatā kesā – Nettā añjanamakkhitā  
Alaṃ bālassa mohāya – No ca pāragavesino 
Añjanī va navā cittā – Pūtikāyo alaṃ kato  
Alaṃ bālassa mohāya – No ca pāragavesino 
Passāmi loke sadhane manusse Laddhāna vittaṃ na dadanti mohā  
Luddhā dhanaṃ sannicayaṃ karonti Bhiyyo va kāme abhipatthayanti 
Rājā ca aññe ca bahū manussā Avītataṇhā maraṇaṃ upenti  
Ūnā va hutvāna jahanti dehaṃ Kāmehi lokamhi na ha atthi titti 
Na dīghaṃ āyuṃ labhate dhanena Na ca api vittena jaraṃ vihanti  
Appaṃ ha idaṃ jīvitaṃ āhu dhīrā Asassataṃ vippariṇāma dhammaṃ 
Tasmā hi paññā va dhanena seyyā Yāya vosānaṃ idha adhigacchati  
Abyositattā hi bhava abhavesu Pāpāni kammāni karoti mohā 
Kāmā hi citrā madhurā manoramā Virūparūpena mathenti cittaṃ  
Ādīnavaṃ kāmaguṇesu disvā Tasmā ahaṃ pabbajito amhi rāja 
Dumapphalānī va patanti māṇavā Daharā ca vuḍḍhā ca sarīrabhedā  
Etaṃ api disvā pabbajito amhi rāja Apaṇṇakaṃ sāmaññaṃ eva seyyo  
 
Pārāpariya thera gāthā 
Handa mayaṃ pārāpariyatthera gāthāyo bhaṇāmase  
 
Aññathā lokanāthamhi – Tiṭṭhante purisa uttame  
Iriyaṃ āsi bhikkhūnaṃ – Aññathā dāni dissati 
Sītavātaparittāṇaṃ – Hirikopīnachādanaṃ  
Matta aṭṭhiyaṃ abhuñjiṃsu – Santuṭṭhā itara itare 
Paṇītaṃ yadi vā lūkhaṃ – Appaṃ vā yadi vā bahuṃ  
Yāpana atthaṃ abhuñjiṃsu – Agiddhā na adhimucchitā 
Jīvitānaṃ parikkhāre – Bhesajje atha paccaye  
Na bāḷhaṃ ussukā āsuṃ – Yathā te āsavakkhaye 
Araññe rukkhamūlesu – Kandarāsu guhāsu ca  
Vivekaṃ anubrūhantā – Vihaṃsu taṃ parāyaṇā 
Nīcā niviṭṭhā subharā – Mudū atthaddhamānasā  
Abyāsekā amukharā – Atthacintā vas anugā 
Tato pāsādikaṃ āsi – Gataṃ bhuttaṃ nisevitaṃ  
Siniddhā teladhārā va – Ahosi iriyāpatho 
Yathā kaṇṭakaṭṭhānamhi – Careyya anupāhano  
Satiṃ upaṭṭhapetvāna – Evaṃ gāme munī care 
Saritvā pubbake yogī – Tesaṃ vattaṃ anussaraṃ  
Kiṃ ca api pacchimo kālo – Phuseyya amataṃ padaṃ 
 
Tāyana gāthā 
Handa mayaṃ tāyana gāthāyo bhaṇāmase 
 
Chinda sotaṃ parakkamma – Kāme panūda brāhmaṇa  
Nappahāya muni kāme – Nekattaṃ upapajjati  
Kayirā ce kayirātha enaṃ – Daḷhaṃ enaṃ parakkame  
Sithilo hi paribbājo – Bhiyyo ākirate rajaṃ  
Akataṃ dukkaṭaṃ seyyo – Pacchā tappati dukkaṭaṃ  
Kataṃ ca sukataṃ seyyo – Yaṃ katvā n anutappati 
Kuso yathā duggahito – Hatthaṃ ev anukantati  
Sāmaññaṃ dupparāmaṭṭhaṃ – Nirayāya upakaḍḍhati 
Yaṃ kiñci sithilaṃ kammaṃ – Saṅkiliṭṭhaṃ ca yaṃ vataṃ  
Saṅkassaraṃ brahmacariyaṃ – Na taṃ hoti mahapphalaṃ iti 
 
Pakiṇṇaka gāthā 
Handa mayaṃ pakiṇṇaka gāthāyo bhaṇāmase  
 
Attadīpā bhikkhave viharatha attasaraṇā anaññasaraṇā  
Dhammadīpā dhammasaraṇā anaññasaraṇā 
Appassuta āyaṃ puriso – Balibaddo va jīrati  
Maṃsāni tassa vaḍḍhanti – Paññā tassa na vaḍḍhati 
Uyyuñjanti satīmanto – Na nikete ramanti te  
Haṃsā va pallalaṃ hitvā – Okaṃ okaṃ jahanti te 
Yaṃ pubbe taṃ visosehi – Pacchā te sugat anugo kiñcanaṃ  
Majjhe ce no gahessasi – Upasanto carissasi  
Uṭṭhahatha nisīdatha – Ko attho supitena vo  
Āturānaṃ hi kā niddā – Sallaviddhāna ruppataṃ 
Uṭṭhahatha nisīdatha – Daḷhaṃ sikkhatha santiyā  
Mā vo pamatte viññāya – Maccurājā amohayittha vas anuge 
Yāya devā manussā ca – Sitā tiṭṭhanti atthikā  
Taratha etaṃ visattikaṃ – Khaṇo vo mā upaccagā  
Khaṇa atītā hi socanti – Nirayamhi samappitā 
Pamādo rajo pamādo – Pamād anupatito rajo  
Appamādena vijjāya – Abbahe sallaṃ attano iti 
Piyato jāyatī soko – Piyato jāyatī bhayaṃ  
Piyato vippamuttassa – na atthi soko kuto bhayaṃ 
Tiṭṭhata eva nibbānaṃ Tiṭṭhati nibbānagāmī maggo Maggakkhāyī tathāgato 
Tumhehi kiccaṃ ātappaṃ 
Yaṃ bhikkhave satthārā karaṇīyaṃ sāvakānaṃ Hitesinā anukampakena anukampaṃ upādāya Kataṃ vo taṃ mayā  
Etāni bhikkhave rukkhamūlāni Etāni suñña agārāni  
Jhāyatha bhikkhave mā pamādattha 
Mā pacchā vippaṭisārino ahuvattha 
Ayaṃ vo amhākaṃ anusāsani iti 
 
Bhadda eka ratta 
Handa mayaṃ bhadda eka ratta gāthāyo bhaṇāmase  
 
Atītaṃ n anvāgameyya – Nappaṭikaṅkhe anāgataṃ  
Yaṃ atītaṃ pahīnaṃ taṃ – Appattaṃ ca anāgataṃ 
Paccuppannaṃ ca yo dhammaṃ – Tattha tattha vipassati  
Asaṃhiraṃ asaṅkuppaṃ – Taṃ viddhāṃ anubrūhaye  
Ajja eva kiccaṃ ātappaṃ – Ko jaññā maraṇaṃ suve  
Na hi no saṅgaraṃ tena – Mahā senena maccunā 
Evaṃ vihāriṃ ātāpiṃ – Aho rattaṃ atanditaṃ  
Taṃ ve bhadda eka ratto iti – Santo ācikkhate muni 
 
Anupubba sikkhā 
Handa mayaṃ anupubba sikkha pāṭhaṃ bhaṇāmase  
 
Taṃ dhammaṃ suṇāti gahapati vā gahapatiputto vā aññatarasmiṃ vā kule paccājāto. So taṃ dhammaṃ sutvā tathāgate saddhaṃ paṭilabhati. So tena saddhāpaṭilābhena samannāgato iti paṭisañcikkhati: sambādho ghara avāso rajopatho abbhokāso pabbajjā. Na idaṃ sukaraṃ agāraṃ ajjhāvasatā eka antaparipuṇṇaṃ eka antaparisuddhaṃ sankhalikhitaṃ brahmacariyaṃ carituṃ. Yaṃ nūna ahaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyaṃ iti. So aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati. 
Sakkā nu kho bho gotama imasmiṃ api dhammavinaye evaṃ eva anupubbasikkhā anupubbakiriyā anupubbapaṭipadā paññapetuṃ iti? 
Sakkā imasmiṃ api dhammavinaye anupubbasikkhā anupubbakiriyā anupubbapaṭipadā paññapetuṃ. Tathāgato purisadammaṃ labhitvā paṭhamaṃ evaṃ vineti: ehi tvaṃ bhikkhu sīlavā hohi pātimokkhasaṃvarasaṃvuto viharāhi ācāragocarasampanno aṇumattesu vajjesu bhayadassāvī samādāya sikkhassu sikkhāpadesu iti. 
So evaṃ pabbajito samāno bhikkhūnaṃ sikkhāsājīva samāpanno pāṇa atipātaṃ pahāya pāṇa atipātā paṭivirato hoti, nihitadaṇḍo nihitasattho lajjī daya apanno sabbapāṇabhūta hit anukampī viharati. Adinna adānaṃ pahāya adinna adānā paṭivirato hoti, dinna adāyī dinnapāṭikaṅkhī athenena sucibhūtena attanā viharati. Abrahmacariyaṃ pahāya brahmacārī hoti ārācārī virato methunā gāmadhammā. 
Musāvādaṃ pahāya musāvādā paṭivirato hoti, saccavādī saccasandho theto paccayiko avisaṃvādako lokassa. Pisuṇaṃ vācaṃ pahāya pisuṇāya vācāya paṭivirato hoti, ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya—iti bhinnānaṃ vā sandhātā sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā hoti. Pharusaṃ vācaṃ pahāya pharusāya vācāya paṭivirato hoti, yā sā vācā na elā kaṇṇasukhā pemanīyā hadayaṃ gamā porī bahujanakantā bahujanamanāpā tathārūpiṃ vācaṃ bhāsitā hoti. Samphappalāpaṃ pahāya samphappalāpā paṭivirato hoti, kālavādī bhūtavādī atthavādī dhammavādī vinayavādī nidhānavatiṃ vācaṃ bhāsitā kālena sāpadesaṃ pariyantavatiṃ atthasaṃhitaṃ. 
So bījagāma bhūtagāma samārambhā paṭivirato hoti, ekabhattiko hoti ratta uparato virato vikālabhojanā, nacca gīta vādita visūka dassanā paṭivirato hoti, mālā­ gandha vilepana­ dhāraṇa­ maṇḍana­ vibhūsana ṭṭhānā paṭivirato hoti, uccāsayana mahāsayanā paṭivirato hoti, jātarūparajata paṭiggahaṇā paṭivirato hoti, āmaka dhañña paṭiggahaṇā paṭivirato hoti, āmaka maṃsa paṭiggahaṇā paṭivirato hoti, itthi kumārika paṭiggahaṇā paṭivirato hoti, dāsidāsa paṭiggahaṇā paṭivirato hoti, aja eḷaka paṭiggahaṇā paṭivirato hoti, kukkuṭa sūkara paṭiggahaṇā paṭivirato hoti, hatthi gava assa vaḷava paṭiggahaṇā paṭivirato hoti, khetta vatthu paṭiggahaṇā paṭivirato hoti. dūteyya pahiṇa gaman anuyogā paṭivirato hoti, kayavikkayā paṭivirato hoti, tulākūṭa kaṃsakūṭa mānakūṭā paṭivirato hoti, ukkoṭana vañcana nikati sāciyogā paṭivirato hoti, chedana ­vadha bandhana­ viparāmosa ālopa sahasākārā paṭivirato hoti. 
So santuṭṭho hoti kāyaparihārikena cīvarena kucchi parihārikena piṇḍapātena. So yena yena eva pakkamati samādāya eva pakkamati. Seyyathā api nāma pakkhī sakuṇo yena yena eva ḍeti sapattabhāro va ḍeti, evaṃ eva bhikkhu santuṭṭho hoti kāyaparihārikena cīvarena kucchiparihārikena piṇḍapātena. So yena yena eva pakkamati samādāya eva pakkamati. So iminā ariyena sīlakkhandhena samannāgato ajjhattaṃ anavajjasukhaṃ paṭisaṃvedeti. 
Taṃ enaṃ tathāgato uttariṃ vineti: ehi tvaṃ bhikkhu indriyesu guttadvāro hohi, cakkhunā rūpaṃ disvā mā nimittaggāhī hohi mā anubyañjanaggāhī. Yatva adhikaraṇaṃ enaṃ cakkhu idriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjāhi, rakkhāhi cakkhu idriyaṃ cakkhu idriye saṃvaraṃ āpajjāhi. Sotena saddaṃ sutvā. Ghānena gandhaṃ ghāyitvā. Jivhāya rasaṃ sāyitvā. Kāyena phoṭṭhabbaṃ phusitvā. Manasā dhammaṃ viññāya mā nimittaggāhī hohi mā anubyañjanaggāhī. Yatva adhikaraṇaṃ enaṃ mana indriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjāhi, rakkhāhi mana indriyaṃ mana indriye saṃvaraṃ āpajjāhi iti. 
Ehi tvaṃ bhikkhu bhojane mattaññū hohi. Paṭisaṅkhā yoniso āhāraṃ āhāreyyāsi—na eva davāya na madāya na maṇḍanāya na vibhūsanāya yāva eva imassa kāyassa ṭhitiyā yāpanāya vihiṃsa uparatiyā brahmacariy anuggahāya—iti purāṇaṃ ca vedanaṃ paṭihaṅkhāmi navaṃ ca vedanaṃ na uppādessāmi yātrā ca me bhavissati anavajjatā ca phāsuvihāro ca iti. 
Ehi tvaṃ bhikkhu jāgariyaṃ anuyutto viharāhi, divasaṃ caṅkamena nisajjāya āvaraṇīyehi dhammehi cittaṃ parisodhehi, rattiyā paṭhamaṃ yāmaṃ caṅkamena nisajjāya āvaraṇīyehi dhammehi cittaṃ parisodhehi, rattiyā majjhimaṃ yāmaṃ dakkhiṇena passena sīhaseyyaṃ kappeyyāsi pāde pādaṃ accādhāya sato sampajāno uṭṭhānasaññaṃ manasikaritvā, rattiyā pacchimaṃ yāmaṃ paccuṭṭhāya caṅkamena nisajjāya āvaraṇīyehi dhammehi cittaṃ parisodhehi iti. 
Ehi tvaṃ bhikkhu satisampajaññena samannāgato hohi, abhikkante paṭikkante sampajānakārī, ālokite vilokite sampajānakārī, samiñjite pasārite sampajānakārī, saṅghāṭipattacīvaradhāraṇe sampajānakārī, asite pīte khāyite sāyite sampajānakārī, uccārapassāvakamme sampajānakārī, gate ṭhite nisinne sutte jāgarite bhāsite tuṇhībhāve sampajānakāri iti. 
Ehi tvaṃ bhikkhu vivittaṃ sena asanaṃ bhajāhi araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ iti. 
So pacchābhattaṃ piṇḍapātapaṭikkanto nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. So abhijjhaṃ loke pahāya vigata abhijjhena cetasā viharati abhijjhāya cittaṃ parisodheti, byāpāda padosaṃ pahāya abyāpannacitto viharati sabbapāṇabhūta hit anukampī byāpādapadosā cittaṃ parisodheti, thina middhaṃ pahāya vigatathinamiddho viharati ālokasaññī sato sampajāno thinamiddhā cittaṃ parisodheti, uddhacca kukkuccaṃ pahāya anuddhato viharati ajjhattaṃ vūpasanta citto uddhaccakukkuccā cittaṃ parisodheti, vicikicchaṃ pahāya tiṇṇavicikiccho viharati akathaṃkathī kusalesu dhammesu vicikicchāya cittaṃ parisodheti. 
Bhikkhu yathā iṇaṃ yathā rogaṃ yathā bandhana agāraṃ yathā dāsabyaṃ yathā kantāra addhāna maggaṃ ime pañca nīvaraṇe appahīne attani samanupassati. Seyyathā api bhikkhave āṇaṇyaṃ yathā ārogyaṃ yathā bandhanāmokkhaṃ yathā bhujissaṃ yathā khemantabhūmiṃ evaṃ eva bhikkhu ime pañca nīvaraṇe pahīne attani samanupassati. So tatonidānaṃ labhetha pāmojjaṃ adhigaccheyya somanassaṃ. 
So ime pañca nīvaraṇe pahāya cetaso upakkilese paññāya dubbalīkaraṇe paṭhamaṃ jhānaṃ dutiyaṃ jhānaṃ tatiyaṃ jhānaṃ catutthaṃ jhānaṃ upasampajja viharati. 
So evaṃ samāhite citte parisuddhe pariyodāte anaṅgaṇe vigata upakkilese mudubhūte kammaniye ṭhite āneñjappatte pubbe nivās anussati ñāṇāya sattānaṃ cuta upapāta ñāṇāya āsavānaṃ khaya ñāṇāya cittaṃ abhininnāmeti. 
So idaṃ dukkhaṃ iti yathābhūtaṃ pajānāti, ayaṃ dukkha samudayo iti yathābhūtaṃ pajānāti, ayaṃ dukkhanirodho iti yathābhūtaṃ pajānāti, ayaṃ dukkhanirodhagāminī paṭipada iti yathābhūtaṃ pajānāti. Ime āsava iti yathābhūtaṃ pajānāti, ayaṃ āsavasamudayo iti yathābhūtaṃ pajānāti, ayaṃ āsavanirodho iti yathābhūtaṃ pajānāti, ayaṃ āsavanirodhagāminī paṭipada iti yathābhūtaṃ pajānāti. 
Tassa evaṃ jānato evaṃ passato kāṃ āsavā api cittaṃ vimuccati bhava asavā api cittaṃ vimuccati avijja asavā api cittaṃ vimuccati. Vimuttasmiṃ vimuttaṃ iti ñāṇaṃ hoti: khīṇā jāti vusitaṃ brahmacariyaṃ kataṃ karaṇīyaṃ na aparaṃ itthattāya iti pajānāti iti. 
Ye kho te bhikkhū sekkhā apattamānasā anuttaraṃ yogakkhemaṃ patthayamānā viharanti tesu me ayaṃ evarūpī anusāsanī hoti. 
 
Bodhipakkihya dhammā 
Handa mayaṃ bodhipakkhiya dhamma pāṭhaṃ bhaṇāmase  
 
Bhikkhave ye te mayā dhammā abhiññā desitā Te vo sādhukaṃ uggahetvā Āsevitabbā bhāvetabbā bahulīkātabbā 
Yatha idaṃ brahmacariyaṃ addhaniyaṃ assa ciraṭṭhitikaṃ Taṃ assa bahujana hitāya bahujana sukhāya Lok anukampāya Atthāya hitāya sukhāya devamanussānaṃ 
Katame ca te bhikkhave dhammā mayā abhiññā desitā 
Seyyathā idaṃ Cattāro satipaṭṭhānā Cattāro sammappadhānā Cattāro iddhipādā Pañca indriyāni Pañca balāni Satta bojjha aṅgā Ariyo aṭṭha aṅgiko maggo  
 
Satta sambojjha aṅgā 
Handa mayaṃ satta sambojjha aṅgā pāṭhaṃ bhaṇāmase  
Satta ime bhikkhave bojjha aṅgā bhāvitā bahulī-katā Ariyā niyyānikā Nīyanti takkarassa sammā dukkha-kkhayāya 
Ye te bhikkhave bhikkhū Sīla-sampannā Samādhi-sampannā Ñāṇa-sampannā Vimutti-sampannā Vimutti-ñāṇa-dassana-sampannā 
Dassanaṃ pa ahaṃ bhikkhave tesaṃ bhikkhūnaṃ bahu-kāraṃ vadāmi  
Savanaṃ pa ahaṃ  
Upasaṅkamanaṃ pa ahaṃ 
Payirupāsanaṃ pa ahaṃ 
Anussatiṃ pa ahaṃ 
Anupabbajjaṃ pa ahaṃ 
Taṃ kissa hetu 
Tathārūpānaṃ bhikkhave bhikkhūnaṃ dhammaṃ sutvā Dvayena vūpakāsena vūpakaṭṭho viharati Kāya-vūpakāsena ca citta-vūpakāsena ca 
So tathā vūpakaṭṭho viharanto Taṃ dhammaṃ anussarati anuvitakketi 
So tathā sato viharanto Taṃ dhammaṃ paññāya pavicinati 
Pavicarati parivīmaṃsaṃ āpajjati 
Tassa taṃ dhammaṃ paññāya pavicinato 
Pavicarato parivīmaṃsaṃ āpajjato 
Āraddhaṃ hoti vīriyaṃ asallīnaṃ 
Āraddha-vīriyassa uppajjati pīti nirāmisā 
Pītimanassa kāyo api passambhati 
Cittaṃ api passambhati 
Passaddha-kāyassa sukhino 
Cittaṃ samādhiyati 
So tathāsamāhitaṃ cittaṃ sādhukaṃ ajjhupekkhitā hoti 
Ime kho bhikkhave satta bojjha aṅga iti 
 
Ariya aṭṭha aṅgika magga 
Handa mayaṃ ariya aṭṭha aṅgika magga pāṭhaṃ bhaṇāmase  
 
Ayaṃ eva ariyo aṭṭha aṅgiko maggo Seyyathā idaṃ Sammā diṭṭhi Sammā saṅkappo Sammā vācā Sammā kammanto Sammā ājīvo Sammā vāyāmo Sammā sati Sammā samādhi 
Katamā ca bhikkhave sammā diṭṭhi 
Yaṃ kho bhikkhave dukkhe ñāṇaṃ Dukkha samudaye ñāṇaṃ Dukkha nirodhe ñāṇaṃ Dukkha nirodha gāminiyā paṭipadāya ñāṇaṃ 
Ayaṃ vuccati bhikkhave sammā diṭṭhi 
Katamo ca bhikkhave sammā saṅkappo 
Nekkhamma saṅkappo 
Abyāpāda saṅkappo 
Avihiṃsā saṅkappo 
Ayaṃ vuccati bhikkhave sammā saṅkappo 
Katamā ca bhikkhave sammā vācā 
Musāvādā veramaṇī 
Pisuṇāya vācāya veramaṇī 
Pharusāya vācāya veramaṇī 
Samphappalāpā veramaṇī 
Ayaṃ vuccati bhikkhave sammā vācā 
Katamo ca bhikkhave sammā kammanto 
Pāṇa atipātā veramaṇī 
Adinna adānā veramaṇī 
Kāmesu micchācārā veramaṇī 
Ayaṃ vuccati bhikkhave sammā kammanto 
Katamo ca bhikkhave sammā ājīvo 
Idha bhikkhave ariya sāvako Micchā ājīvaṃ pahāya Sammā ājīvena jīvitaṃ kappeti 
Ayaṃ vuccati bhikkhave sammā ājīvo 
Katamo ca bhikkhave sammā vāyāmo 
Idha bhikkhave bhikkhu Anuppannānaṃ pāpakānaṃ akusalānaṃ dhammānaṃ anuppādāya Candaṃ janeti Vāyamati Vīriyaṃ ārabhati Cittaṃ paggaṇhāti padahati 
Uppannānaṃ pāpakānaṃ akusalānaṃ dhammānaṃ pahānāya Candaṃ janeti Vāyamati Vīriyaṃ ārabhati Cittaṃ paggaṇhāti padahati 
Anuppannānaṃ kusalānaṃ dhammānaṃ uppādāya Candaṃ janeti Vāyamati Vīriyaṃ ārabhati Cittaṃ paggaṇhāti padahati Uppannānaṃ kusalānaṃ dhammānaṃ ṭhitiyā Asammosāya Bhiyyobhāvāya Vepullāya Bhāvanāya pāripūriyā Candaṃ janeti Vāyamati Vīriyaṃ ārabhati Cittaṃ paggaṇhāti padahati 
Ayaṃ vuccati bhikkhave sammā vāyāmo 
Katamā ca bhikkhave sammā sati 
Idha bhikkhave bhikkhu kāye kāy anupassī viharati Ātāpī sampajāno satimā Vineyya loke abhijjhā domanassaṃ 
Vedanāsu vedan anupassī viharati Ātāpī sampajāno satimā Vineyya loke abhijjhā domanassaṃ 
Citte citt anupassī viharati Ātāpī sampajāno satimā Vineyya loke abhijjhā domanassaṃ 
Dhammesu dhamma anupassī viharati Ātāpī sampajāno satimā Vineyya loke abhijjhā domanassaṃ 
Ayaṃ vuccati bhikkhave sammā sati 
Katamo ca bhikkhave sammā samādhi 
Idha bhikkhave bhikkhu Vivicca eva kāmehi Vivicca akusalehi dhammehi Savitakkaṃ savicāraṃ viveka jaṃ pīti sukhaṃ paṭhamaṃ jhānaṃ upasampajja viharati 
Vitakka vicārānaṃ vūpasamā Ajjhattaṃ sampasādanaṃ Cetaso ekodibhāvaṃ Avitakkaṃ avicāraṃ samādhi jaṃ pīti sukhaṃ dutiyaṃ jhānaṃ upasampajja viharati 
Pītiyā ca virāgā Upekkhako ca viharati Sato ca sampajāno Sukhaṃ ca kāyena paṭisaṃvedeti Yaṃ taṃ ariyā ācikkhanti Upekkhako satimā sukha vihāri iti tatiyaṃ jhānaṃ upasampajja viharati 
Sukhassa ca pahānā Dukkhassa ca pahānā Pubba eva somanassa domanassānaṃ atthaṃ gamā Adukkhaṃ asukhaṃ upekkhā sati pārisuddhiṃ catutthaṃ jhānaṃ upasampajja viharati 
Ayaṃ vuccati bhikkhave sammā samādhi 
Ayaṃ eva ariyo aṭṭha aṅgiko maggo 
 
Ānāpānassati 
Handa mayaṃ ānāp anassati sutta pāṭhaṃ bhaṇāmase  
 
Ānāpānassati bhikkhave bhāvitā bahulī katā Mahapphalā hoti maha ānisaṃsā 
Ānāpānassati bhikkhave bhāvitā bahulī katā Cattāro satipaṭṭhāne paripūreti 
Cattāro satipaṭṭhānā bhāvitā bahulī katā Satta bojjha aṅge paripūrenti 
Satta bojjha aṅgā bhāvitā bahulī katā Vijjā vimuttiṃ paripūrenti 
Kathaṃ bhāvitā ca bhikkhave ānāp anassati kathaṃ bahulī katā Mahapphalā hoti maha ānisaṃsā 
Idha bhikkhave bhikkhu Arañña gato vā Rukkha mūla gato vā Suñña agāra gato vā Nisīdati pallaṅkaṃ ābhujitvā Ujuṃ kāyaṃ paṇidhāya parimukhaṃ satiṃ upaṭṭhapetvā 
So sato eva assasati sato eva passasati 
Dīghaṃ vā assasanto dīghaṃ assasāmi iti pajānāti 
Dīghaṃ vā passasanto dīghaṃ passasāmi iti pajānāti 
Rassaṃ vā assasanto rassaṃ assasāmi iti pajānāti 
Rassaṃ vā passasanto rassaṃ passasāmi iti pajānāti 
Sabba kāya paṭisaṃvedī assasissāmi iti sikkhati 
Sabba kāya paṭisaṃvedī passasissāmi iti sikkhati 
Passambhayaṃ kāya saṅkhāraṃ assasissāmi iti sikkhati 
Passambhayaṃ kāya saṅkhāraṃ passasissāmi iti sikkhati 
Pīti paṭisaṃvedī assasissāmi iti sikkhati 
Pīti paṭisaṃvedī passasissāmi iti sikkhati 
Sukha paṭisaṃvedī assasissāmi iti sikkhati 
Sukha paṭisaṃvedī passasissāmi iti sikkhati 
Citta saṅkhāra paṭisaṃvedī assasissāmi iti sikkhati 
Citta saṅkhāra paṭisaṃvedī passasissāmi iti sikkhati 
Passambhayaṃ citta saṅkhāraṃ assasissāmi iti sikkhati 
Passambhayaṃ citta saṅkhāraṃ passasissāmi iti sikkhati 
Citta paṭisaṃvedī assasissāmi iti sikkhati 
Citta paṭisaṃvedī passasissāmi iti sikkhati 
Abhippamodayaṃ cittaṃ assasissāmi iti sikkhati 
Abhippamodayaṃ cittaṃ passasissāmi iti sikkhati 
Samādahaṃ cittaṃ assasissāmi iti sikkhati 
Samādahaṃ cittaṃ passasissāmi iti sikkhati 
Vimocayaṃ cittaṃ assasissāmi iti sikkhati 
Vimocayaṃ cittaṃ passasissāmi iti sikkhati 
Anicc anupassī assasissāmi iti sikkhati 
Anicc anupassī passasissāmi iti sikkhati 
Virāg anupassī assasissāmi iti sikkhati 
Virāg anupassī passasissāmi iti sikkhati 
Nirodha anupassī assasissāmi iti sikkhati 
Nirodha anupassī passasissāmi iti sikkhati 
Paṭinissagg anupassī assasissāmi iti sikkhati 
Paṭinissagg anupassī passasissāmi iti sikkhati 
Evaṃ bhāvitā kho bhikkhave ānāp anassati evaṃ bahulī katā Mahapphalā hoti maha ānisaṃsā 
 
Paṭicca samuppāda 
Handa mayaṃ paṭicca samuppāda vibhaṅgaṃ bhaṇāmase  
 
Avijjā paccayā saṅkhārā 
Saṅkhāra paccayā viññāṇaṃ 
Viññāṇa paccayā nāmarūpaṃ 
Nāmarūpa paccayā saḷa āyatanaṃ 
Saḷa āyatana paccayā phasso 
Phassa paccayā vedanā 
Vedanā paccayā taṇhā 
Taṇhā paccayā upādānaṃ 
Upādāna paccayā bhavo 
Bhava paccayā jāti 
Jāti paccayā jarāmaraṇaṃ soka parideva dukkha domanassa upāyāsā sambhavanti 
Evaṃ etassa kevalassa dukkhakkhandhassa samudayo hoti 
Tattha katamā avijjā 
Dukkhe aññāṇaṃ dukkhasamudaye aññāṇaṃ dukkhanirodhe aññāṇaṃ dukkhanirodhagāminiyā paṭipadāya aññāṇaṃ 
Ayaṃ vuccati avijjā 
Tattha katame avijjā paccayā saṅkhārā 
Puñña abhisaṅkhāro apuñña abhisaṅkhāro āneñja abhisaṅkhāro 
Kāyasaṅkhāro vacīsaṅkhāro cittasaṅkhāro 
Tattha katamo puñña abhisaṅkhāro 
Kusalā cetanā kāṃ āvacarā rūpa āvacarā dānamayā sīlamayā bhāvanāmayā 
Ayaṃ vuccati puñña abhisaṅkhāro 
Tattha katamo apuñña abhisaṅkhāro 
Akusalā cetanā kāṃ āvacarā 
Ayaṃ vuccati apuñña abhisaṅkhāro 
Tattha katamo āneñja abhisaṅkhāro 
Kusalā cetanā arūpa āvacarā 
Ayaṃ vuccati āneñja abhisaṅkhāro 
Tattha katamo kāyasaṅkhāro 
Kāyasañcetanā kāyasaṅkhāro vacīsañcetanā vacīsaṅkhāro manosañcetanā cittasaṅkhāro 
Ime vuccanti avijjā paccayā saṅkhārā 
Tattha katamaṃ saṅkhāra paccayā viññāṇaṃ 
Cakkhuviññāṇaṃ sotaviññāṇaṃ ghānaviññāṇaṃ jivhāviññāṇaṃ kāyaviññāṇaṃ manoviññāṇaṃ 
Idaṃ vuccati saṅkhāra paccayā viññāṇaṃ 
Tattha katamaṃ viññāṇa paccayā nāmarūpaṃ 
Atthi nāmaṃ atthi rūpaṃ 
Tattha katamaṃ nāmaṃ 
Vedanā saññā cetanā phasso manasikāro  
Idaṃ vuccati nāmaṃ 
Tattha katamaṃ rūpaṃ 
Cattāro mahābhūtā catunnaṃ ca mahābhūtānaṃ upādāya-rūpaṃ  
Idaṃ vuccati rūpaṃ 
Iti idaṃ ca nāmaṃ idaṃ ca rūpaṃ 
Idaṃ vuccati viññāṇa paccayā nāmarūpaṃ 
Tattha katamaṃ nāmarūpa paccayā saḷa āyatanaṃ 
Cakkha āyatanaṃ sota āyatanaṃ ghāna āyatanaṃ jivha āyatanaṃ kāya āyatanaṃ mana āyatanaṃ 
Idaṃ vuccati nāmarūpa paccayā saḷa āyatanaṃ 
Tattha katamo saḷa āyatana paccayā phasso 
Cakkhusamphasso sotasamphasso ghānasamphasso jivhāsamphasso kāyasamphasso manosamphasso 
Ayaṃ vuccati saḷa āyatana paccayā phasso 
Tattha katamā phassa paccayā vedanā 
Cakkhusamphassajā vedanā sotasamphassajā vedanā ghānasamphassajā vedanā jivhāsamphassajā vedanā kāyasamphassajā vedanā manosamphassajā vedanā 
Ayaṃ vuccati phassa paccayā vedanā 
Tattha katamā vedanā paccayā taṇhā 
Rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā 
Ayaṃ vuccati vedanā paccayā taṇhā 
Tattha katamaṃ taṇhā paccayā upādānaṃ 
Kāṃ upādānaṃ diṭṭha upādānaṃ sīlabbata upādānaṃ attavāda upādānaṃ 
Idaṃ vuccati taṇhā paccayā upādānaṃ 
Tattha katamo upādāna paccayā bhavo 
Kāmabhavo rūpabhavo arūpabhavoAyaṃ vuccati upādāna paccayā bhavo 
Tattha katamā bhava paccayā jāti 
Yā tesaṃ tesaṃ sattānaṃ tamhi tamhi sattanikāye jāti sañjāti okkanti abhinibbatti khandhānaṃ pātubhāvo āyatanānaṃ paṭilābho  
Ayaṃ vuccati bhava paccayā jāti 
Tattha katamaṃ jāti paccayā jarāmaraṇaṃ 
Atthi jarā atthi maraṇaṃ 
Tattha katamā jarā 
Yā tesaṃ tesaṃ sattānaṃ tamhi tamhi sattanikāye jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko 
Ayaṃ vuccati jarā 
Tattha katamaṃ maraṇaṃ 
Yā tesaṃ tesaṃ sattānaṃ tamhā tamhā sattanikāyā cuti cavanatā bhedo antaradhānaṃ maccu maraṇaṃ kālakiriyā khandhānaṃ bhedo kaḷevarassa nikkhepo jīvita indriyassa upacchedo 
Idaṃ vuccati maraṇaṃ 
Iti ayaṃ ca jarā idaṃ ca maraṇaṃ 
Idaṃ vuccati jāti paccayā jarāmaraṇaṃ 
Tattha katamo soko 
Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññatara aññatarena byasanena samannāgatassa aññatara aññatarena dukkhadhammena phuṭṭhassa soko socanā socitattaṃ antosoko antoparisoko cetaso parijjhāyanā domanassaṃ sokasallaṃ 
Ayaṃ vuccati soko 
Tattha katamo paridevo 
Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññatara aññatarena byasanena samannāgatassa aññatara aññatarena dukkhadhammena phuṭṭhassa ādevo paridevo ādevanā paridevanā ādevitattaṃ paridevitattaṃ vācā palāpo vippalāpo lālappo lālappanā lālappitattaṃ 
Ayaṃ vuccati paridevo 
Tattha katamaṃ dukkhaṃ? 
Yaṃ kāyikaṃ asātaṃ kāyikaṃ dukkhaṃ kāyasamphassajaṃ asātaṃ dukkhaṃ vedayitaṃ kāyasamphassajā asātā dukkhā vedanā 
Idaṃ vuccati dukkhaṃ 
Tattha katamaṃ domanassaṃ 
Yaṃ cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ cetosamphassajā asātā dukkhā vedanā 
Idaṃ vuccati domanassaṃ 
Tattha katamo upāyāso 
Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññatara aññatarena byasanena samannāgatassa aññatara aññatarena dukkhadhammena phuṭṭhassa āyāso upāyāso āyāsitattaṃ upāyāsitattaṃ 
Ayaṃ vuccati upāyāso 
Evaṃ etassa kevalassa dukkhakkhandhassa samudayo hoti iti: Evaṃ etassa kevalassa dukkhakkhandhassa saṅgati hoti samāgamo hoti samodhānaṃ hoti pātubhāvo hoti 
Tena vuccati evaṃ etassa kevalassa dukkhakkhandhassa samudayo hoti iti  
 
Saṅkhitta dhamma 
Handa mayaṃ saṅkhitta sutta pāṭhaṃ bhaṇāmase  
 
Mahāpajāpatī gotamī yena bhagavā tena upasaṅkami upasaṅkamitvā bhagavantaṃ abhivādetvā ekaṃ antaṃ aṭṭhāsi. Ekaṃ antaṃ ṭhitā kho sā mahāpajāpatī gotamī bhagavantaṃ etaṃ avoca:  
Sādhu me bhante bhagavā saṅkhittena dhammaṃ desetu Yaṃ ahaṃ bhagavato dhammaṃ sutvā Ekā vūpakaṭṭhā appamattā ātāpinī pahitattā vihareyyaṃ iti 
Ye kho tvaṃ gotamī dhamme jāneyyāsi:  
Ime dhammā virāgāya saṃvattanti no sarāgāya 
Visaṃyogāya saṃvattanti no saṃyogāya 
Apacayāya saṃvattanti no ācayāya 
Appa icchatāya saṃvattanti no maha icchatāya 
Santuṭṭhiyā saṃvattanti no asantuṭṭhiyā 
Pavivekāya saṃvattanti no saṅgaṇikāya 
Vīriya ārambhāya saṃvattanti no kosajjāya 
Subharatāya saṃvattanti no dubbharatāya iti 
Ekaṃsena gotami dhāreyyāsi: Eso dhammo eso vinayo etaṃ satthusāsanaṃ iti 
 
Cattāro mahāpadesā 
Handa mayaṃ mahāpadesa sutta pāṭhaṃ bhaṇāmase  
 
Katame bhikkhave cattāro mahāpadesā 
Idha bhikkhave bhikkhu evaṃ vadeyya:  
Sammukhā me taṃ āvuso bhagavato sutaṃ Sammukhā paṭiggahitaṃ  
Asukasmiṃ nāma āvāse Saṅgho viharati sathero sapāmokkho 
Tassa me saṅghassa sammukhā sutaṃ Sammukhā paṭiggahitaṃ 
Asukasmiṃ nāma āvāse Sambahulā therā bhikkhū viharanti 
Bahussutā āgata agamā Dhammadharā vinayadharā mātikādharā 
Tesaṃ me therānaṃ sammukhā sutaṃ Sammukhā paṭiggahitaṃ 
Asukasmiṃ nāma āvāse Eko thero bhikkhu viharati 
Bahussuto āgata agamo Dhammadharo vinayadharo mātikādharo 
Tassa me therassa sammukhā sutaṃ Sammukhā paṭiggahitaṃ 
Ayaṃ dhammo ayaṃ vinayo idaṃ satthusāsanaṃ iti 
Tassa bhikkhave bhikkhuno bhāsitaṃ na eva abhinanditabbaṃ nappaṭikkositabbaṃ 
Anabhinanditvā appaṭikkositvā Padabyañjanāni sādhukaṃ uggahetvā Sutte otāretabbāni Vinaye sandassetabbāni 
Na ca eva sutte otaranti na vinaye sandissanti Niṭṭhaṃ ettha gantabbaṃ: Addhā idaṃ na ca eva tassa bhagavato vacanaṃ arahato sammāsambuddhassa Tassa ca therassa duggahitaṃ iti 
Iti ha etaṃ bhikkhave chaḍḍeyyātha 
Sutte ca eva otaranti vinaye ca sandissanti Niṭṭhaṃ ettha gantabbaṃ: Addhā idaṃ tassa bhagavato vacanaṃ arahato sammāsambuddhassa 
Imassa ca bhikkhuno suggahitaṃ 
Tassa ca saṅghassa suggahitaṃ 
Tesaṃ ca therānaṃ suggahitaṃ 
Tassa ca therassa suggahitaṃ iti 
Ime kho bhikkhave cattāro mahāpadesa iti 
 
Cha sāraṇīya dhammā 
Handa mayaṃ sāraṇīyā dhammā pāṭhaṃ bhaṇāmase  
 
Cha ime bhikkhave dhammā sāraṇīyā Piyakaraṇā garukaraṇā Saṅgahāya Avivādāya Sāmaggiyā ekībhāvāya saṃvattanti 
Katame cha 
Idha bhikkhave bhikkhunoMettaṃ kāyakammaṃ vacīkammaṃ manokammaṃ paccupaṭṭhitaṃ hoti Sabrahmacārīsu āvi ca eva raho ca 
Bhikkhu ye te lābhā Dhammikā dhammaladdhā Antamaso patta pariyāpanna mattaṃ api Tathārūpehi lābhehi appaṭivibhatta bhogī hoti Sīlavantehi sabrahmacārīhi sādhāraṇa bhogī 
Bhikkhu yāni tāni sīlāni Akhaṇḍāni acchiddāni asabalāni akammāsāni bhujissāni Viññuppasatthāni aparāmaṭṭhāni samādhi saṃvattanikāni Tathārūpesu sīlesu sīlasāmaññagato viharati Sabrahmacārīsu āvi ca eva raho ca 
Bhikkhu ya āyaṃ diṭṭhi Ariyā niyyānikā Niyyāti takkarassa sammā dukkha-kkhayāya Tathārūpāya diṭṭhiyā diṭṭhisāmaññagato viharati Sabrahmacārīsu āvi ca eva raho ca 
Ime kho bhikkhave cha sāraṇīyā dhammā Piyakaraṇā garukaraṇā Saṅgahāya Avivādāya Sāmaggiyā ekībhāvāya saṃvattanti 
Ime ce tumhe cha sāraṇīye dhamme samādāya vatteyyātha Passatha no tumhe taṃ vacana pathaṃ Aṇuṃ vā thūlaṃ vā yaṃ tumhe na adhivāseyyātha iti 
No ha etaṃ bhante 
Tasmā iha ime cha sāraṇīye dhamme samādāya vattatha Taṃ vo bhavissati dīgharattaṃ hitāya sukhāya iti 
 
Aparihāniya dhammā 
Handa mayaṃ aparihāniya dhamma pāṭhaṃ bhaṇāmase  
 
Katame bhikkhave satta aparihāniyā dhammā 
Yāvakīvaṃ ca bhikkhave bhikkhū Abhiṇhaṃ sannipātā bhavissanti sannipātabahulā Vuddhi eva bhikkhave bhikkhūnaṃ pāṭikaṅkhā no parihāni 
Yāvakīvaṃ ca bhikkhave bhikkhū Samaggā sannipatissanti Samaggā vuṭṭhahissanti Samaggā saṅghakaraṇīyāni karissanti Vuddhi eva bhikkhave bhikkhūnaṃ pāṭikaṅkhā no parihāni 
Yāvakīvaṃ ca bhikkhave bhikkhū Apaññattaṃ na paññāpessanti Paññattaṃ na samucchindissanti Yathāpaññattesu sikkhāpadesu samādāya vattissanti Vuddhi eva bhikkhave bhikkhūnaṃ pāṭikaṅkhā no parihāni 
Yāvakīvaṃ ca bhikkhave bhikkhū Ye te bhikkhū therā rattaññū Cirapabbajitā Saṅghapitaro saṅghapariṇāyakā Te sakkarissanti garuṃ karissanti mānessanti pūjessanti Tesaṃ ca sotabbaṃ maññissanti Vuddhi eva bhikkhave bhikkhūnaṃ pāṭikaṅkhā no parihāni 
Yāvakīvaṃ ca bhikkhave bhikkhū Uppannāya taṇhāya ponobhavikāya na vasaṃ gacchissanti Vuddhi eva bhikkhave bhikkhūnaṃ pāṭikaṅkhā no parihāni 
Yāvakīvaṃ ca bhikkhave bhikkhū Āraññakesu sena asanesu sāpekkhā bhavissanti Vuddhi eva bhikkhave bhikkhūnaṃ pāṭikaṅkhā no parihāni 
Yāvakīvaṃ ca bhikkhave bhikkhū Paccattaṃ eva satiṃ upaṭṭhāpessanti: Kiṃ iti anāgatā ca pesalā sabrahmacārī āgaccheyyuṃ Āgatā ca pesalā sabrahmacārī phāsuṃ vihareyyuṃ iti Vuddhi eva bhikkhave bhikkhūnaṃ pāṭikaṅkhā no parihāni 
Yāvakīvaṃ ca bhikkhave ime satta aparihāniyā dhammā bhikkhūsu ṭhassanti Imesu ca sattasu aparihāniyesu dhammesu bhikkhū sandississanti Vuddhi eva bhikkhave bhikkhūnaṃ pāṭikaṅkhā no parihāni 
Yāvakīvaṃ ca bhikkhave bhikkhū Aniccasaññaṃ bhāvessanti anattasaññaṃ bhāvessanti Asubhasaññaṃ bhāvessanti ādīnavasaññaṃ bhāvessanti Pahānasaññaṃ bhāvessanti virāgasaññaṃ bhāvessanti nirodhasaññaṃ bhāvessanti Vuddhi eva bhikkhave bhikkhūnaṃ pāṭikaṅkhā no parihāni 
Yāvakīvaṃ ca bhikkhave bhikkhū Hirimanto bhavissanti ottappino bhavissanti bahussutā bhavissanti Āraddhavīriyā bhavissanti satimanto bhavissanti paññavanto bhavissanti Na oramattakena visesa adhigamena antarāvosānaṃ āpajjissanti Vuddhi eva bhikkhave bhikkhūnaṃ pāṭikaṅkhā no parihāni 
Ime bhikkhave dhammā sekhassa bhikkhuno aparihānāya saṃvattanti Na kamma arāmatā na bhassa arāmatā na nidda arāmatā na saṅgaṇika arāmatā Indriyesu guttadvāratā bhojane mattaññutā Asaṃsagga arāmatā nippapañca arāmatā Sovacassatā kalyāṇamittatā 
Ime kho bhikkhave dhammā sekhassa bhikkhuno aparihānāya saṃvattanti iti 
 
Dhamma pahaṃsāna 
Handa mayaṃ dhamma pahaṃsāna pāṭhaṃ bhaṇāmase  
 
Evaṃ svākkhāto bhikkhave mayā dhammo Uttāno Vivaṭo Pakāsito Chinna pilotiko 
Alaṃ eva saddhā pabbajitena kula puttena vīriyaṃ ārabhituṃ 
Kāmaṃ taco ca nahāru ca aṭṭhi ca avasissatu Sarīre upasussatu maṃsa lohitaṃ Yaṃ taṃ purisa thāmena purisa vīriyena purisa parakkamena pattabbaṃ Na taṃ apāpuṇitvā Vīriyassa saṇṭhānaṃ bhavissati iti 
Dukkhaṃ bhikkhave kusīto viharati Vokiṇṇo pāpakehi akusalehi dhammehi Mahantaṃ ca sadatthaṃ parihāpeti 
Āraddha vīriyo ca kho bhikkhave sukhaṃ viharati Pavivitto pāpakehi akusalehi dhammehi Mahantaṃ ca sadatthaṃ paripūreti 
Na bhikkhave hīnena aggassa patti hoti Aggena ca kho bhikkhave aggassa patti hoti 
Maṇḍapeyyaṃ idaṃ bhikkhave brahmacariyaṃ 
Satthā sammukhī bhūto 
Tasmā iha bhikkhave vīriyaṃ ārabhatha Appattassa pattiyā Anadhigatassa adhigamāya Asacchikatassa sacchikiriyāya 
Evaṃ no ayaṃ amhākaṃ pabbajjā Avaṅkatā avañjhā bhavissati Saphalā saudrayā 
Yesaṃ mayaṃ paribhuñjāma Cīvara piṇḍapāta Sena asana gilānappaccaya bhesajja parikkhāraṃ Tesaṃ te kārā amhesu Mahapphalā bhavissanti maha ānisaṃsa iti 
Evaṃ hi vo bhikkhave sikkhitabbaṃ 
Atta atthaṃ vā hi bhikkhave sampassamānena Alaṃ eva appamādena sampādetuṃ  
Para atthaṃ vā hi bhikkhave sampassamānena Alaṃ eva appamādena sampādetuṃ 
Ubhaya atthaṃ vā hi bhikkhave sampassamānena Alaṃ eva appamādena sampādetuṃ iti 
 
Buddha pacchima ovāda 
Handa mayaṃ buddha pacchima ovāda bhaṇāmase  
 
Siyā kho tumhākaṃ evaṃ assa Atītasatthukaṃ pāvacanaṃ na atthi no sattha iti 
Na kho pana etaṃ evaṃ daṭṭhabbaṃ 
Yo vo mayā dhammo ca vinayo ca desito paññatto So vo maṃ accayena satthā 
Handa dāni bhikkhave āmantayāmi vo Vaya dhammā saṅkhārā Appamādena sampādetha 
Ayaṃ tathāgatassa pacchimā vācā 
 
Cattaro parrikhārā 
Handa mayaṃ taṃ khaṇika paccavekkhaṇa pāṭhaṃ bhaṇāmase  
 
Paṭisaṅkhā yoniso cīvaraṃ paṭisevāmi Yāva eva sītassa paṭighātāya Uṇhassa paṭighātāya Ḍaṃsa makasa vāta atapa siriṃsapa samphassānaṃ paṭighātāya Yāva eva hirikopina paṭicchādana atthaṃ 
Paṭisaṅkhā yoniso piṇḍapātaṃ paṭisevāmi na eva davāya na madāya na maṇḍanāya na vibhūsanāya Yāva eva imassa kāyassa ṭhitiyā yāpanāya vihiṃsa uparatiyā brahmacariy anuggahāya Iti purāṇaṃ ca vedanaṃ paṭihaṅkhāmi navaṃ ca vedanaṃ na uppādessāmi Yātrā ca me bhavissati anavajjatā ca phāsuvihāro ca iti 
Paṭisaṅkhā yoniso sena asanaṃ paṭisevāmi Yāva eva sītassa paṭighātāya Uṇhassa paṭighātāya Ḍaṃsa makasa vāta atapa siriṃsapa samphassānaṃ paṭighātāya Yāva eva utuparissaya vinodanaṃ paṭisallāna arāṃ atthaṃ 
Paṭisaṅkhā yoniso gilāna paccaya bhesajja parikkhāraṃ paṭisevāmi Yāva eva uppannānaṃ veyyābādhikānaṃ vedanānaṃ paṭighātāya Abyāpajjha paramatāya iti 
 
Āhāra paṭikūla paccavekkhaṇa pāṭho  
Handa mayaṃ āhāra paṭikūla paccavekkhaṇa pāṭhaṃ bhaṇāmase  
 
Āhāre paṭikūlasaññāparicitena bhikkhave bhikkhuno cetasā bahulaṃ viharato Rasataṇhāya cittaṃ patilīyati Patikuṭati pativattati na sampasāriyati Upekkhā vā pāṭikulyatā vā saṇṭhāti 
 
Mettā pharaṇa 
Handa mayaṃ mettāpharaṇaṃ karomase  
 
Ahaṃ sukhito homi 
Niddukkho homi 
Avero homi 
Abyāpajjho homi 
Anīgho homi 
Sukhī attānaṃ pariharāmi 
Sabbe sattā sukhitā hontu 
Sabbe sattā averā hontu 
Sabbe sattā abyāpajjhā hontu 
Sabbe sattā anīghā hontu 
Sabbe sattā sukhī attānaṃ pariharantu 
Sabbe sattā sabbadukkhā pamuccantu 
Sabbe sattā laddha sampattito mā vigacchantu 
Sabbe sattā kammassakā kammadāya adā kammayonī kammabandhū kammapaṭisaraṇā 
Yaṃ kammaṃ karissanti Kalyāṇaṃ vā pāpakaṃ vā Tassa dāya adā bhavissanti 
 
 
Brahmavihārā 
Handa mayaṃ caturappamaññā obhāsanaṃ karomase  
 
Mettā sahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ iti uddhaṃ adho tiriyaṃ sabbadhi sabbattatāya sabbāvantaṃ lokaṃ mettā sahagatena cetasā vipulena mahaggatena appamāṇena averena abyāpajjhena pharitvā viharati 
Karuṇā sahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ iti uddhaṃ adho tiriyaṃ sabbadhi sabbattatāya sabbāvantaṃ lokaṃ karuṇā sahagatena cetasā vipulena mahaggatena appamāṇena averena abyāpajjhena pharitvā viharati 
Muditā sahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ iti uddhaṃ adho tiriyaṃ sabbadhi sabbattatāya sabbāvantaṃ lokaṃ muditā sahagatena cetasā vipulena mahaggatena appamāṇena averena abyāpajjhena pharitvā viharati 
Upekkhā sahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ iti uddhaṃ adho tiriyaṃ sabbadhi sabbattatāya sabbāvantaṃ lokaṃ upekkhā sahagatena cetasā vipulena mahaggatena appamāṇena averena abyāpajjhena pharitvā viharati iti 
 
Pañca abhiṇha paccavekkhaṇā 
Handa mayaṃ abhiṇha paccavekkhaṇa pāṭhaṃ bhaṇāmase  
Jarā dhammo amhi jaraṃ anatīto 
Byādhi dhammo amhi byādhiṃ anatīto 
Maraṇa dhammo amhi maraṇaṃ anatīto 
Sabbehi me piyehi manāpehi nānābhāvo vinābhāvo  
Kammassako amhi kammadāya ado kammayoni kammabandhu kammapaṭisaraṇo 
Yaṃ kammaṃ karissāmi Kalyāṇaṃ vā pāpakaṃ vā Tassa dāya ado bhavissāmi 
Evaṃ amhehi abhiṇhaṃ paccavekkhitabbaṃ 
 
Dasadhammā pabbajita abhiṇha paccavekkhaṇā 
Handa mayaṃ pabbajita abhiṇha paccavekkhaṇa pāṭhaṃ bhaṇāmase  
 
Dasa ime bhikkhave dhammā Pabbajitena abhiṇhaṃ paccavekkhitabbā 
Katame dasa 
Vevaṇṇiya amhi ajjhūpagato iti Pabbajitena abhiṇhaṃ paccavekkhitabbaṃ 
Parapaṭibaddhā me jīvika iti Pabbajitena abhiṇhaṃ paccavekkhitabbaṃ 
Añño me ākappo karaṇīyo iti Pabbajitena abhiṇhaṃ paccavekkhitabbaṃ 
Kacci nu kho me attā sīlato na upavadati iti Pabbajitena abhiṇhaṃ paccavekkhitabbaṃ 
Kacci nu kho maṃ anuvicca viññū sabrahmacārī sīlato na upavadanti iti Pabbajitena abhiṇhaṃ paccavekkhitabbaṃ 
Sabbehi me piyehi manāpehi nānābhāvo vinābhāvo iti Pabbajitena abhiṇhaṃ paccavekkhitabbaṃ 
Kammassako amhi kammadāya ado kammayoni kammabandhu kammapaṭisaraṇo Yaṃ kammaṃ karissāmi Kalyāṇaṃ vā pāpakaṃ vā Tassa dāya ado bhavissāmi iti Pabbajitena abhiṇhaṃ paccavekkhitabbaṃ 
Kathaṃ bhūtassa me rattiṃ divā vītipatanti iti Pabbajitena abhiṇhaṃ paccavekkhitabbaṃ 
Kacci nu kho ahaṃ suñña agāre abhiramāmi iti Pabbajitena abhiṇhaṃ paccavekkhitabbaṃ 
Atthi nu kho me uttari manussa dhammā alaṃ ariya ñāṇa dassana viseso adhigato So ahaṃ pacchime kāle sabrahmacārīhi puṭṭho na maṅku bhavissāmi iti Pabbajitena abhiṇhaṃ paccavekkhitabbaṃ 
Ime kho bhikkhave dasa dhammā 
Pabbajitena abhiṇhaṃ paccavekkhitabba iti 
 
Dvattiṃsa akāra paccavekkhaṇa 
Handa mayaṃ dvattiṃsa akāra pāṭhaṃ bhaṇāmase  
 
Ayaṃ kho me kāyo uddhaṃ pādatalā adho kesamatthakā tacapariyanto pūro nānappakārassa asucino 
Atthi imasmiṃ kāye kesā lomā nakhā dantā taco maṃsaṃ nhāru aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā kheḷo siṅghāṇikā lasikā muttaṃ matthaluṅgaṃ iti  
Evaṃ ayaṃ me kāyo uddhaṃ pādatalā adho kesamatthakā tacapariyanto pūro nānappakārassa asucino 
  
Anicc anussati 
Handa mayaṃ anicc anussati pāṭhaṃ bhaṇāmase  
Sabbe saṅkhārā anicca Sabbe saṅkhārā dukkhā Sabbe dhammā anattā 
Addhuvaṃ jīvitaṃ Dhuvaṃ maraṇaṃ Avassaṃ mayā maritabbaṃ Maraṇa pariyosānaṃ me jīvitaṃ Jīvitaṃ me aniyataṃ Maraṇaṃ me niyataṃ 
Vata Ayaṃ kāyo Aciraṃ Apeta viññāṇo Chuḍḍho Adhisessati Paṭhaviṃ Kaliṅgaraṃ iva Niratthaṃ 
Aniccā vata saṅkhārā Uppāda vaya dhammino Uppajjitvā nirujjhanti Tesaṃ vūpasamo sukho 
 
Dhammacakkappavattana sutta 
 
Evaṃ me sutaṃ Ekaṃ samayaṃ bhagavā bārāṇasiyaṃ viharati isipatane migadāye. Tatra kho bhagavā pañcavaggiye bhikkhū āmantesi:  
Dve ime bhikkhave antā pabbajitena na sevitabbā: yo ca āyaṃ kāmesu kāmasukhallik anuyogo hīno gammo pothujjaniko anariyo anatthasañhito yo ca āyaṃ attakilamatha ānuyogo dukkho anariyo anatthasañhito. 
Ete te bhikkhave ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati 
Katamā ca sā bhikkhave majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati? 
Ayaṃ eva ariyo aṭṭha aṅgiko maggo seyyathā idaṃ:  
Sammā diṭṭhi sammā saṅkappo sammā vācā sammā kammanto sammā ājīvo sammā vāyāmo sammā sati sammā samādhi 
Ayaṃ kho sā bhikkhave majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati 
Idaṃ kho pana bhikkhave dukkhaṃ ariyasaccaṃ:  
Jāti api dukkhā jarā api dukkhā byādhi api dukkho maraṇaṃ api dukkhaṃ Soka parideva dukkha domanassa upāyāsā api dukkhā appiyehi sampayogo dukkho piyehi vippayogo dukkho yaṃ apicchaṃ na labhati taṃ api dukkhaṃ saṅkhittena pañca upādāna-kkhandhā dukkhā 
Idaṃ kho pana bhikkhave dukkhasamudayo ariyasaccaṃ:  
Ya āyaṃ taṇhā ponobbhavikā nandirāgasahagatā tatra tatra abhinandinī seyyathā idaṃ: kāmataṇhā bhavataṇhā vibhavataṇhā 
Idaṃ kho pana bhikkhave dukkhanirodho ariyasaccaṃ:  
Yo tassā yeva taṇhāya asesavirāganirodho cāgo paṭinissaggo mutti anālayo 
Idaṃ kho pana bhikkhave dukkhanirodhagāminī paṭipadā ariyasaccaṃ:  
Ayaṃ eva ariyo aṭṭha aṅgiko maggo seyyathā idaṃ: sammā diṭṭhi sammā saṅkappo sammā vācā sammā kammanto sammā ājīvo sammā vāyāmo sammā sati sammā samādhi 
Idaṃ dukkhaṃ ariyasaccanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Taṃ kho panidaṃ dukkhaṃ ariyasaccaṃ pariññeyyaṃ iti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Taṃ kho panidaṃ dukkhaṃ ariyasaccaṃ pariññātanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Idaṃ dukkhasamudayo ariyasaccanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Taṃ kho panidaṃ dukkhasamudayo ariyasaccaṃ pahātabbaṃ iti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Taṃ kho panidaṃ dukkhasamudayo ariyasaccaṃ pahīnanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Idaṃ dukkhanirodho ariyasaccanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Taṃ kho panidaṃ dukkhanirodho ariyasaccaṃ sacchikātabbaṃ iti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Taṃ kho panidaṃ dukkhanirodho ariyasaccaṃ sacchikatanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Idaṃ dukkhanirodhagāminī paṭipadā ariyasaccanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Taṃ kho panidaṃ dukkhanirodhagāminī paṭipadā ariyasaccaṃ bhāvetabbaṃ iti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Taṃ kho panidaṃ dukkhanirodhagāminī paṭipadā ariyasaccaṃ bhāvitanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādi 
Yāvakīvaṃ ca me bhikkhave imesu catūsu ariyasaccesu evaṃ tiparivaṭṭaṃ dvādasākāraṃ yathābhūtaṃ ñāṇadassanaṃ na suvisuddhaṃ ahosi na eva tāva ahaṃ bhikkhave sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṃ sammāsambodhiṃ abhisambuddho paccaññāsiṃ 
Yato ca kho me bhikkhave imesu catūsu ariyasaccesu evaṃ tiparivaṭṭaṃ dvādasākāraṃ yathābhūtaṃ ñāṇadassanaṃ suvisuddham ahosi atha aham bhikkhave sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṃ sammāsambodhiṃ abhisambuddho paccaññāsiṃ Ñāṇaṃ ca pana me dassanaṃ udapādi 
Akuppā me vimutti ayaṃ antimā jāti na atthi dāni punabbhavo iti 
Idam avoca bhagavā attamanā pañcavaggiyā bhikkhu bhagavato bhāsitaṃ abhinanduṃ 
Imasmiṃ ca pana veyyākaraṇasmiṃ bhaññamāne āyasmato koṇḍaññassa virajaṃ vītamalaṃ dhammacakkhuṃ udapādi: Yaṃ kiṃ ci samudayadhammaṃ sabbaṃ taṃ nirodhadhammaṃ iti 
Pavattite ca bhagavatā dhammacakke bhummā devā saddaṃ anussāvesuṃ:  
Etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ iti 
Bhummānaṃ devānaṃ saddaṃ sutvā Cātummahārājikā devā saddaṃ anussāvesuṃ... 
Cātummahārājikanaṃ devānaṃ saddaṃ sutvā Tāvatiṃsā devā saddaṃ anussāvesuṃ... 
Tāvatiṃsānaṃ devānaṃ saddaṃ sutvā Yāmā devā saddaṃ anussāvesuṃ... 
Yāmānaṃ devānaṃ saddaṃ sutvā Tusitā devā saddaṃ anussāvesuṃ... 
Tusitānaṃ devānaṃ saddaṃ sutvā Nimmānaratī devā saddamanussavesum... 
Nimmānaratīnaṃ devānaṃ saddaṃ sutvā Paranimmitavasavattī devā saddaṃ anussāvesuṃ... 
Paranimmitavasavattīnaṃ devānaṃ saddaṃ sutvā Brahmakāyikā devā saddaṃ anussāvesuṃ:  
Etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ iti 
Itiha tena khaṇena tena muhuttena yāva brahmalokā saddo abbhuggacchi. Ayaṃ ca dasasahassī lokadhātu saṅkaṃ api sampakaṃ api sampavedhi appamāṇo ca oḷāro obhāso loke pāturahosi atikkamṃ eva devānaṃ dev anubhāvaṃAtha kho bhagavā udānaṃ udānesi:  
Aññāsi vata bho koṇḍañño aññāsi vata bho koṇḍañño iti Iti ha idaṃ āyasmato koṇḍaññassa aññākoṇḍañño tva eva nāmaṃ ahosi iti 
 
Anatta lakkhaṇa sutta 
 
Evaṃ me sutaṃ Ekaṃ samayaṃ bhagavā bārāṇasiyaṃ viharati isipatane migadāye  
Tatra kho bhagavā pañcavaggiye bhikkhū āmantesi: Bhikkhavo iti Bhadante iti te bhikkhū bhagavato paccassosuṃ Bhagavā etaṃ avoca Rūpaṃ bhikkhave anattā rūpaṃ ca ha idaṃ bhikkhave attā abhavissa na idaṃ rūpaṃ ābādhāya saṃvatteyya labbhetha ca rūpe Evaṃ me rūpaṃ hotu evaṃ me rūpaṃ mā ahosi iti 
Yasmā ca kho bhikkhave rūpaṃ anattā tasmā rūpaṃ ābādhāya saṃvattati na ca labbhati rūpe Evaṃ me rūpaṃ hotu evaṃ me rūpaṃ mā ahosi iti 
Vedanā anattā vedanā ca ha idaṃ bhikkhave attā abhavissa na idaṃ vedanā ābādhāya saṃvatteyya labbhetha ca vedanāya Evaṃ me vedanā hotu evaṃ me vedanā mā ahosi iti 
Yasmā ca kho bhikkhave vedanā anattā tasmā vedanā ābādhāya saṃvattati na ca labbhati vedanāya Evaṃ me vedanā hotu evaṃ me vedanā mā ahosi iti 
Saññā anattā saññā ca ha idaṃ bhikkhave attā abhavissa na idaṃ saññā ābādhāya saṃvatteyya labbhetha ca saññāya Evaṃ me saññā hotu evaṃ me saññā mā ahosi iti 
Yasmā ca kho bhikkhave saññā anattā tasmā saññā ābādhāya saṃvattati na ca labbhati saññāya Evaṃ me saññā hotu evaṃ me saññā mā ahosi iti 
Saṅkhārā anattā saṅkhārā ca ha idaṃ bhikkhave attā abhavissaṃsu na idaṃ saṅkhārā ābādhāya saṃvatteyyuṃ labbhetha ca saṅkhāresu Evaṃ me saṅkhārā hontu evaṃ me saṅkhārā mā ahesuṃ iti 
Yasmā ca kho bhikkhave saṅkhārā anattā tasmā saṅkhārā ābādhāya saṃvattanti na ca labbhati saṅkhāresu Evaṃ me saṅkhārā hontu evaṃ me saṅkhārā mā ahesuṃ iti 
Viññāṇaṃ anattā viññāṇaṃ ca ha idaṃ bhikkhave attā abhavissa na idaṃ viññāṇam ābādhāya saṃvatteyya labbhetha ca viññāṇe Evaṃ me viññāṇaṃ hotu evaṃ me viññāṇaṃ mā ahosi iti 
Yasmā ca kho bhikkhave viññāṇaṃ anattā tasmā viññāṇaṃ ābādhāya saṃvattati na ca labbhati viññāṇe Evaṃ me viññāṇaṃ hotu evaṃ me viññāṇaṃ mā ahosi itiTaṃ kiṃ maññatha bhikkhave Rūpaṃ niccaṃ vā aniccaṃ va iti? 
Aniccaṃ bhante 
Yaṃ pan aniccaṃ dukkhaṃ vā taṃ sukhaṃ va iti? 
Dukkhaṃ bhante 
Yaṃ pan aniccaṃ dukkhaṃ viparināmadhammaṃ kallaṃ nu taṃ samanupassituṃ Etaṃ mama eso ahaṃ asmi eso me atta iti? 
No ha etaṃ bhante 
Taṃ kiṃ maññatha bhikkhave vedanā niccā vā aniccā va iti? 
Aniccā bhante 
Yaṃ pan aniccaṃ dukkhaṃ vā taṃ sukhaṃ va iti? 
Dukkhaṃ bhante 
Yaṃ pan aniccaṃ dukkhaṃ viparināmadhammaṃ kallaṃ nu taṃ samanupassituṃ Etaṃ mama eso ahaṃ asmi eso me atta iti? 
No ha etaṃ bhante 
Taṃ kiṃ maññatha bhikkhave saññā niccā vā aniccā va iti? 
Aniccā bhante 
Yaṃ pan aniccaṃ dukkhaṃ vā taṃ sukhaṃ va iti? 
Dukkhaṃ bhante 
Yaṃ pan aniccaṃ dukkhaṃ viparināmadhammaṃ kallaṃ nu taṃ samanupassituṃ Etaṃ mama eso ahaṃ asmi eso me atta iti? 
No ha etaṃ bhante 
Taṃ kiṃ maññatha bhikkhave saṅkhārā niccā vā aniccā va iti? 
Aniccā bhante 
Yaṃ pan aniccaṃ dukkhaṃ vā taṃ sukhaṃ va iti? 
Dukkhaṃ bhante 
Yaṃ pan aniccaṃ dukkhaṃ viparināmadhammaṃ kallaṃ nu taṃ samanupassituṃ Etaṃ mama eso ahaṃ asmi eso me atta iti? 
No ha etaṃ bhante 
Taṃ kiṃ maññatha bhikkhave viññāṇaṃ niccaṃ vā aniccaṃ va iti? 
Aniccaṃ bhante 
Yaṃ pan aniccaṃ dukkhaṃ vā taṃ sukhaṃ va iti? 
Dukkhaṃ bhante 
Yaṃ pan aniccaṃ dukkhaṃ viparināmadhammaṃ kallaṃ nu taṃ samanupassituṃ Etaṃ mama eso ahaṃ asmi eso me atta iti? 
No ha etaṃ bhante Tasmā iha bhikkhave Yaṃ kiñci rūpaṃ atīt anāgata paccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ rūpaṃ: na etaṃ mama na eso ahaṃ asmi na ṃ eso atta iti evaṃ etaṃ yathābhūtaṃ sammappaññāya daṭṭhabbaṃ 
Yā kāci vedanā atīt anāgata paccuppannā ajjhattā vā bahiddhā vā oḷārikā vā sukhumā vā hīnā vā paṇītā vā yā dūre santike vā sabbā vedanā: na etaṃ mama na eso ahaṃ asmi na ṃ eso atta iti evaṃ etaṃ yathābhūtaṃ sammappaññāya daṭṭhabbaṃ 
Yā kāci saññā atīt anāgata paccuppannā ajjhattā vā bahiddhā vā oḷārikā vā sukhumā vā hīnā vā paṇītā vā yā dūre santike vā sabbā saññā: na etaṃ mama na eso ahaṃ asmi na ṃ eso atta iti evaṃ etaṃ yathābhūtaṃ sammappaññāya daṭṭhabbaṃ 
Ye keci saṅkhārā atīt anāgata paccuppannā ajjhattā vā bahiddhā vā oḷārikā vā sukhumā vā hīnā vā paṇītā vā yā dūre santike vā sabbe saṅkhārā: na etaṃ mama na eso ahaṃ asmi na ṃ eso atta iti evaṃ etaṃ yathābhūtaṃ sammappaññāya daṭṭhabbaṃ 
Yaṃ kiñci viññāṇaṃ atīt anāgata paccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ viññāṇaṃ: na etaṃ mama na eso ahaṃ asmi na ṃ eso atta iti evaṃ etaṃ yathābhūtaṃ sammappaññāya daṭṭhabbaṃEvaṃ passaṃ bhikkhave Sutvā ariyasāvako rūpasmiṃ api nibbindati vedanāya api nibbindati saññāya api nibbindati saṅkhāresu api nibbindati viññāṇasmiṃ api nibbindati nibbindaṃ virajjati virāgā vimuccati vimuttasmiṃ vimuttaṃ iti ñāṇaṃ hoti Khīṇā jāti vusitaṃ brahmacariyaṃ kataṃ karaṇīyaṃ na aparaṃ itthattāya iti pajānāti iti 
Idaṃ avoca bhagavā Attamanā pañcavaggiyā bhikkhū bhagavato bhāsitaṃ abhinanduṃ Imasmiṃ ca pana veyyākaraṇasmiṃ bhaññamāne pañcavaggiyānaṃ bhikkhūnaṃ anupādāya āsavehi cittāni vimucciṃsu iti 
 
Āditta pariyāya suttaEvaṃ me sutaṃ  
 
Ekaṃ samayaṃ bhagavā gayāyaṃ viharati gayāsīse saddhiṃ bhikkhusahassena Tatra kho bhagavā bhikkhū āmantesi: Sabbaṃ bhikkhave ādittaṃ! 
Kiṃ ca bhikkhave sabbaṃ ādittaṃ? 
Cakkhuṃ bhikkhave ādittaṃ rūpā ādittā cakkhuviññāṇaṃ ādittaṃ cakkhusamphasso āditto yaṃ api idaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā taṃ api ādittaṃ Kena ādittaṃ? 
Ādittaṃ rāga agginā dosa agginā moha agginā ādittaṃ jātiyā jarāya maraṇena sokehi paridevehi dukkhehi domanassehi upāyāsehi ādittaṃ iti vadāmi 
Sotaṃ ādittaṃ saddā ādittā sotaviññāṇaṃ ādittaṃ sotasamphasso āditto yaṃ api idaṃ sotasamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā taṃ api ādittaṃ Kena ādittaṃ? 
Ādittaṃ rāga agginā dosa agginā moha agginā ādittaṃ jātiyā jarāya maraṇena sokehi paridevehi dukkhehi domanassehi upāyāsehi ādittaṃ iti vadāmi 
Ghānaṃ ādittaṃ gandhā ādittā ghānaviññāṇaṃ ādittaṃ ghānasamphasso āditto yaṃ api idaṃ ghānasamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā taṃ api ādittaṃ Kena ādittaṃ? 
Ādittaṃ rāga agginā dosa agginā moha agginā ādittaṃ jātiyā jarāya maraṇena sokehi paridevehi dukkhehi domanassehi upāyāsehi ādittaṃ iti vadāmi 
Jivhā ādittā rasā ādittā jivhāviññāṇaṃ ādittaṃ jivhāsamphasso āditto yaṃ api idaṃ jivhāsamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā taṃ api ādittaṃ Kena ādittaṃ? 
Ādittaṃ rāga agginā dosa agginā moha agginā ādittaṃ jātiyā jarāya maraṇena sokehi paridevehi dukkhehi domanassehi upāyāsehi ādittaṃ iti vadāmi 
Kāyo āditto phoṭṭhabbā ādittā kāyaviññāṇaṃ ādittaṃ kāyasamphasso āditto yaṃ api idaṃ kāyasamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā taṃ api ādittaṃ Kena ādittaṃ? 
Ādittaṃ rāga agginā dosa agginā moha agginā ādittaṃ jātiyā jarāya maraṇena sokehi paridevehi dukkhehi domanassehi upāyāsehi ādittaṃ iti vadāmi 
Mano āditto dhammā ādittā manoviññāṇaṃ ādittaṃ manosamphasso āditto yaṃ api idaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā taṃ api ādittaṃ Kena ādittaṃ? 
Ādittaṃ rāga agginā dosa agginā moha agginā ādittaṃ jātiyā jarāya maraṇena sokehi paridevehi dukkhehi domanassehi upāyāsehi ādittaṃ iti vadāmiEvaṃ passaṃ bhikkhave Sutvā ariyasāvako cakkhusmiṃ api nibbindati rūpesu api nibbindati cakkhuviññāṇe api nibbindati cakkhusamphasse api nibbindati yaṃ api idaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā tasmiṃ api nibbindati 
Sotasmiṃ api nibbindati saddesu api nibbindati sotaviññāṇe api nibbindati sotasamphasse api nibbindati yaṃ api idaṃ sotasamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā tasmiṃ api nibbindati 
Ghānasmiṃ api nibbindati gandhesu api nibbindati ghānaviññāṇe api nibbindati ghānasamphasse api nibbindati yaṃ api idaṃ ghānasamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā tasmiṃ api nibbindati 
Jivhāya api nibbindati rasesu api nibbindati jivhāviññāṇe api nibbindati jivhāsamphasse api nibbindati yaṃ api idaṃ jivhāsamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā tasmiṃ api nibbindati 
Kāyasmiṃ api nibbindati phoṭṭhabbesu api nibbindati kāyaviññāṇe api nibbindati kāyasamphasse api nibbindati yaṃ api idaṃ kāyasamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā tasmiṃ api nibbindati 
Manasmiṃ api nibbindati dhammesu api nibbindati manoviññāṇe api nibbindati manosamphasse api nibbindati yaṃ api idaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhaṃ asukhaṃ vā tasmiṃ api nibbindati 
Nibbindaṃ virajjati virāgā vimuccati vimuttasmiṃ vimuttaṃ iti ñāṇaṃ hoti:  
Khīṇā jāti vusitaṃ brahmacariyaṃ kataṃ karaṇīyaṃ na aparaṃ itthattāya iti pajānāti iti 
Idaṃ avoca bhagavā Attamanā te bhikkhū bhagavato bhāsitaṃ abhinanduṃ. Imasmiṃ ca pana veyyākaraṇasmiṃ bhaññamāne tassa bhikkhusahassassa anupādāya āsavehi cittāni vimucciṃsu iti 
 
Yathā vāri vahā pūrā 
 
Yathā vāri vahā pūrā Paripūrenti sāgaraṃ Evaṃ eva ito dinnaṃ Petānaṃ upakappati 
Icchitaṃ patthitaṃ tumhaṃ Khippaṃ eva samijjhatu 
Sabbe pūrentu saṅkappā Cando paṇṇaraso yathā Maṇi joti raso yathā 
Sabba itiyo vivajjantu Sabba rogo vinassatu Mā te bhavatva antarāyo Sukhī dīgha āyuko bhava 
Abhivādana sīlissa Niccaṃ vuḍḍha apacāyino Cattāro dhammā vaḍḍhanti Āyu vaṇṇo sukhaṃ balaṃ 
 
Yo yassa bhojanaṃ deti So tassa deti pañca api Āyuṃ balaṃ sukhaṃ vaṇṇaṃ Paṭibhānaṃ ca pañcamaṃ  
Āyu do bala do dhīro Vaṇṇa do paṭibhāṇa do Sukhassa dātā medhāvī Sukhaṃ so adhigacchati Āyuṃ datvā balaṃ vaṇṇaṃ Sukhaṃ ca paṭibhānakaṃ Dīgha āyu yasavā hoti Yattha yattha upapajjati  
Abhivādanasīlissa Niccaṃ vuḍḍha apacāyino Cattāro dhammā vaḍḍhanti Āyu vaṇṇo sukhaṃ balaṃ  
Padakkhiṇaṃ kāyakammaṃ Vācākammaṃ padakkhiṇaṃ Padakkhiṇaṃ manokammaṃ Paṇīdhi te padakkhiṇe Padakkhiṇāni katvāna Labhanta atthe padakkhiṇe Te atthaladdhā sukhitā Virūḷhā buddhasāsane Arogā sukhitā hotha Saha sabbehi ñātibhī 
 
Aggato ve pasannānaṃ Aggaṃ dhammaṃ vijānataṃ 
Agge buddhe pasannānaṃ Dakkhiṇeyye anuttare 
Agge dhamme pasannānaṃ Virāga upasame sukhe 
Agge saṅghe pasannānaṃ Puññakkhette anuttare 
Aggasmiṃ dānaṃ dadataṃ Aggaṃ puññaṃ pavaḍḍhati 
Aggaṃ āyu ca vaṇṇo ca Yaso kitti sukhaṃ balaṃ 
Aggassa dātā medhāvī Agga dhamma samāhito 
Deva bhūto manusso vā Aggappatto pamodati iti 
Kāla dāna sutta gāthāKāle dadanti sapaññā Vadaññū vīta maccharā 
Kālena dinnaṃ ariyesu Uju bhūtesu tādisu 
Vippasanna manā tassa Vipulā hoti dakkhiṇā 
Ye tattha anumodanti Veyyāvaccaṃ karonti vā 
Na tena dakkhiṇā onā Te api puññassa bhāgino 
Tasmā dade appaṭivāna citto Yattha dinnaṃ mahapphalaṃ 
Puññāni para lokasmiṃ Patiṭṭhā honti pāṇinaṃ iti 
 
So attha laddho  
 
So attha laddho sukhito Viruḷho buddha sāsane Arogo sukhito hohi Saha sabbehi ñātibhi 
Sā attha laddhā sukhitā Viruḷhā buddha sāsane Arogā sukhitā hohi Saha sabbehi ñātibhi 
Te attha laddhā sukhitā Viruḷhā buddha sāsane Arogā sukhitā hotha Saha sabbehi ñātibhi 
 
Evaṃ me sutaṃ Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tena upasaṅkami. Upasaṅkamitvā bhagavantaṃ abhivādetvā ekaṃ antaṃ aṭṭhāsi. Ekaṃ antaṃ ṭhitā kho sā devatā bhagavantaṃ gāthāya ajjhabhāsi:  
Bahū devā manussā ca Maṅgalāni acintayuṃ Ākaṅkhamānā sotthānaṃ Brūhi maṅgalaṃ uttamaṃ 
Asevanā ca bālānaṃ Paṇḍitānaṃ ca sevanā Pūjā ca pūjanīyānaṃ Etaṃ maṅgalaṃ uttamaṃ 
Paṭirūpa desa vāso ca Pubbe ca kata puññatā Atta sammā paṇidhi ca Etaṃ maṅgalaṃ uttamaṃ 
Bāhu saccaṃ ca sippaṃ ca Vinayo ca susikkhito Subhāsitā ca yā vācā Etaṃ maṅgalaṃ uttamaṃ 
Mātā pitu upaṭṭhānaṃ Putta dārassa saṅgaho Anākulā ca kammantā Etaṃ maṅgalaṃ uttamaṃ 
Dānaṃ ca dhamma cariyā ca Ñātakānaṃ ca saṅgaho Anavajjāni kammāni Etaṃ maṅgalaṃ uttamaṃ 
Āratī viratī pāpā Majja pānā ca saññamo Appamādo ca dhammesu Etaṃ maṅgalaṃ uttamaṃ 
Gāravo ca nivāto ca Santuṭṭhī ca kataññutā Kālena dhammassavanaṃ Etaṃ maṅgalaṃ uttamaṃ 
Khantī ca sovacassatā Samaṇānaṃ ca dassanaṃ Kālena dhamma sākacchā Etaṃ maṅgalaṃ uttamaṃ 
Tapo ca brahmacariyaṃ ca Ariya saccāna dassanaṃ Nibbāna sacchikiriyā ca Etaṃ maṅgalaṃ uttamaṃ 
Phuṭṭhassa loka dhammehi Cittaṃ yassa na kampati Asokaṃ virajaṃ khemaṃ Etaṃ maṅgalaṃ uttamaṃ 
Etādisāni katvāna Sabbatthaṃ aparājitā Sabbattha sotthiṃ gacchanti Taṃ tesaṃ maṅgalaṃ uttamaṃ iti  
 
Yāṃ īdha bhūtāni samāgatāni Bhummāni vā yāni va antalikkhe Sabba eva bhūtā sumanā bhavantu Atho api sakkacca suṇantu bhāsitaṃ 
Tasmā hi bhūtā nisāmetha sabbe Mettaṃ karotha mānusiyā pajāya Divā ca ratto ca haranti ye baliṃ Tasmā hi ne rakkhatha appamattā 
Yaṅ kiñci vittaṃ idha vā huraṃ vā Saggesu vā yaṃ ratanaṃ paṇītaṃ Na no samaṃ atthi tathāgatena Idaṃ api buddhe ratanaṃ paṇītaṃ Etena saccena suvatthi hotu 
Khayaṃ virāgaṃ amataṃ paṇītaṃ Yaṃ ajjhagā sakya munī samāhito Na tena dhammena saṃ atthi kiñci Idaṃ api dhamme ratanaṃ paṇītaṃ Etena saccena suvatthi hotu 
Yaṃ buddha seṭṭho parivaṇṇayī suciṃ Samādhiṃ anantarikaṃ yaṃ āhu Samādhinā tena samo na vijjati Idaṃ api dhamme ratanaṃ paṇītaṃ Etena saccena suvatthi hotu 
Ye puggalā aṭṭha sataṃ pasatthā Cattāri etāni yugāni honti Te dakkhiṇeyyā sugatassa sāvakā Etesu dinnāni mahapphalāni Idaṃ api saṅghe ratanaṃ paṇītaṃ Etena saccena suvatthi hotu 
Ye suppayuttā manasā daḷhena Nikkāmino gotama sāsanamhi Te patti pattā amataṃ vigayha Laddhā mudhā nibbutiṃ bhuñjamānā Idaṃ api saṅghe ratanaṃ paṇītaṃ Etena saccena suvatthi hotu 
Yatha inda khīlo paṭhaviṃ sito siyā Catubbhi vātebhi asampakampiyo Tatha upamaṃ sappurisaṃ vadāmi Yo ariya saccāni avecca passati Idaṃ api saṅghe ratanaṃ paṇītaṃ Etena saccena suvatthi hotu 
Ye ariya saccāni vibhāvayanti Gambhīra paññena sudesitāni Kiṃ ca api te honti bhusaṃ pamattā Na te bhavaṃ aṭṭhamaṃ ādiyanti Idaṃ api saṅghe ratanaṃ paṇītaṃ Etena saccena suvatthi hotu 
Sahā va assa dassana sampadāya Taya assu dhammā jahitā bhavanti Sakkāya diṭṭhi vicikicchitaṃ ca Sīlabbataṃ vā api yaṃ atthi kiñci Catūha apāyehi ca vippamutto Cha ca abhiṭhānāni abhabbo kātuṃ Idaṃ api saṅghe ratanaṃ paṇītaṃ Etena saccena suvatthi hotu 
Kiṃ ca api so kammaṃ karoti pāpakaṃ Kāyena vācā uda cetasā vā Abhabbo so tassa paṭicchadāya Abhabbatā diṭṭha padassa vuttā Idaṃ api saṅghe ratanaṃ paṇītaṃ Etena saccena suvatthi hotu 
Vanappagumbe yathā phussita agge Gimhāna māse paṭhamasmiṃ gimhe Tatha upamaṃ dhamma varaṃ adesayi Nibbāna gāmiṃ paramaṃ hitāya Idaṃ api buddhe ratanaṃ paṇītaṃ Etena saccena suvatthi hotu 
Varo varaññū vara do vara aharo Anuttaro dhamma varaṃ adesayi Idaṃ api buddhe ratanaṃ paṇītaṃ Etena saccena suvatthi hotu 
Khīṇaṃ purāṇaṃ navaṃ na atthi sambhavaṃ Viratta citta āyatike bhavasmiṃ Te khīṇa bījā aviruḷhi chandā Nibbanti dhīrā yathā'yam padīpo Idaṃ api saṅghe ratanaṃ paṇītaṃ Etena saccena suvatthi hotu 
Yāṃ īdha bhūtāni samāgatāni Bhummāni vā yāni va antalikkhe Tathāgataṃ deva manussa pūjitaṃ Buddhaṃ namassāma suvatthi hotu 
Yāṃ īdha bhūtāni samāgatāni Bhummāni vā yāni va antalikkhe Tathāgataṃ deva manussa pūjitaṃ Dhammaṃ namassāma suvatthi hotu 
Yāṃ īdha bhūtāni samāgatāni Bhummāni vā yāni va antalikkhe Tathāgataṃ deva manussa pūjitaṃ Saṅghaṃ namassāma suvatthi hotu  
 
Karaṇīyaṃ attha kusalena Yaṃ taṃ santaṃ padaṃ abhisamecca Sakko ujū ca suhujū ca Suvaco ca assa mudu anatimānī 
Santussako ca subharo ca Appakicco ca sallahuka vutti Santa indriyo ca nipako ca Appagabbho kulesu ananugiddho 
Na ca khuddaṃ samācare kiñci Yena viññū pare upavadeyyuṃ Sukhino vā khemino hontu Sabbe sattā bhavantu sukhita attā 
Ye keci pāṇa bhūta atthi Tasā vā thāvarā vā anavasesā Dīghā vā ye mahantā vā Majjhimā rassakā aṇuka thūlā 
Diṭṭhā vā ye ca adiṭṭhā Ye ca dūre vasanti avidūre Bhūtā vā sambhavesī vā Sabbe sattā bhavantu sukhita attā 
Na paro paraṃ nikubbetha Na atimaññetha katthaci naṃ kiñci Byārosanā paṭīgha saññā Na aññaṃ aññassa dukkhaṃ iccheyya 
Mātā yathā niyaṃ puttaṃ Āyusā eka puttaṃ anurakkhe Evaṃ api sabba bhūtesu Mānasaṃ bhāvaye aparimāṇaṃ 
Mettaṃ ca sabba lokasmiṃ Mānasaṃ bhāvaye aparimāṇaṃ Uddhaṃ adho ca tiriyaṃ ca Asambādhaṃ averaṃ asapattaṃ 
Tiṭṭhaṃ caraṃ nisinno vā Sayāno vā yāvata assa vigata middho Etaṃ satiṃ adhiṭṭheyya Brahmaṃ etaṃ vihāraṃ idhaṃ āhu 
Diṭṭhiṃ ca anupagamma Sīlavā dassanena sampanno Kāmesu vineyya gedhaṃ Na hi jātu gabbha seyyaṃ punar eti iti  
 
Khandha parittaṃ 
 
Virūpakkhehi me mettaṃ Mettaṃ erāpathehi me Chabyāputtehi me mettaṃ Mettaṃ kaṇhāgotamakehi ca 
Apādakehi me mettaṃ Mettaṃ dipādakehi me Catuppadehi me mettaṃ Mettaṃ bahuppadehi me 
Mā maṃ apādako hiṃsi Mā maṃ hiṃsi dipādako Mā maṃ catuppado hiṃsi Mā maṃ hiṃsi bahuppado 
Sabbe sattā sabbe pāṇā Sabbe bhūtā ca kevalā Sabbe bhadrāni passantu Mā kiñci pāpaṃ āgamā.  
Appamāṇo buddho Appamāṇo dhammo Appamāṇo saṅgho  
Pamāṇavantāni siriṃsapāni Ahi vicchikā satapadī Uṇṇānābhī sarabhū mūsikā  
Katā me rakkhā katā me parittā Paṭikkamantu bhūtāni So ahaṃ namo bhagavato Namo sattannaṃ sammā sambuddhānaṃ. 
 
Iti api so bhagavā Arahaṃ sammā sambuddho Vijjā caraṇa sampanno Sugato loka vidū Anuttaro purisa damma sārathi Satthā devamanussānaṃ Buddho bhagava iti 
Svākkhāto bhagavatā dhammo Sandiṭṭhiko akāliko ehi passiko Opanayiko paccattaṃ veditabbo viññūhi iti 
Supaṭipanno bhagavato sāvaka saṅgho Uju paṭipanno bhagavato sāvaka saṅgho Ñāya paṭipanno bhagavato sāvaka saṅgho Sāmīci paṭipanno bhagavato sāvaka saṅgho Yaṃ idaṃ cattāri purisa yugāni aṭṭha purisa puggalā Esa bhagavato sāvaka saṅgho Āhuneyyo pāhuneyyo dakkhiṇeyyo añjali karaṇīyo Anuttaraṃ puñña-kkhettaṃ lokassa iti 
 
Sunakkhattaṃ sumaṅgalaṃ Supabhātaṃ suhuṭṭhitaṃ Sukhaṇo sumuhutto ca Suyiṭṭhaṃ brahmacārisu 
Padakkhiṇaṃ kāya kammaṃ Vācā kammaṃ padakkhiṇaṃ Padakkhiṇaṃ mano kammaṃ Paṇīdhi te padakkhiṇe Padakkhiṇāni katvāna Labhanta atthe padakkhiṇe 
 
Adāsi me akāsi me Ñāti mittā sakhā ca me Petānaṃ dakkhiṇaṃ dajjā Pubbe kataṃ anussaraṃ 
Na hi ruṇṇaṃ vā soko vā Yā va aññā paridevanā Na taṃ petānaṃ atthāya Evaṃ tiṭṭhanti ñātayo 
Ayaṃ ca kho dakkhinā dinnā Saṅghamhi supatiṭṭhitā Dīgharattaṃ hitāya assa Ṭhānaso upakappati 
So ñāti dhammo ca ayaṃ nidassito Petāna'pūjā ca katā uḷārā Balaṃ ca bhikkhūnaṃ anuppadinnaṃ Tumhehi puññaṃ pasutaṃ anappakaṃ iti 
 
Aniccā vata saṅkhārā Uppāda vaya dhammino Uppajjitvā nirujjhanti Tesaṃ vūpasamo sukho  
 
Aciraṃ vata ayaṃ kāyo Paṭhaviṃ adhisessati Chuḍḍho apeta viññāṇo Niratthaṃ va kaliṅgaraṃ  
 
Yo kho bhikkhu vā bhikkhunī vā upāsako vā upāsikā vā Dhamma anudhamma paṭipanno viharati Sāmīci-paṭipanno Anudhammacārī So tathāgataṃ sakkaroti garuṃ karoti māneti pūjeti apaciyati Paramāya pūjāya