 
Handa mayaṁ buddha abhitthutiṁ karomase  
 
Yo so tathāgato arahaṁ sammāsambuddho Vijjācaraṇa sampanno Sugato Lokavidū Anuttaro purisadamma sārathi Satthā deva manussānaṁ Buddho bhagavā  
Yo imaṁ lokaṁ sadevakaṁ samārakaṁ sabrahmakaṁ Sassamaṇa brāhmaṇiṁ pajaṁ sadeva manussaṁ sayaṁ abhiññā sacchikatvā pavedesi Yo dhammaṁ desesi ādi kalyāṇaṁ majjhe kalyāṇaṁ pariyosāna kalyāṇaṁ Sātthaṁ sabyañjanaṁ kevala paripuṇṇaṁ parisuddhaṁ brahmacariyaṁ pakāsesi 
 
Yo so svākkhāto bhagavatā dhammo Sandiṭṭhiko Akāliko Ehipassiko Opanayiko Paccattaṁ veditabbo viññūhi 
 
Yo so supaṭipanno bhagavato sāvaka-saṅgho Uju-paṭipanno bhagavato sāvaka-saṅgho Ñāya-paṭipanno bhagavato sāvaka-saṅgho Sāmīci-paṭipanno bhagavato sāvaka-saṅgho Yaṁ idaṁ cattāri purisa-yugāni aṭṭha purisa-puggalā Esa bhagavato sāvaka-saṅgho Āhuneyyo Pāhuneyyo Dakkhiṇeyyo Añjali karaṇīyo Anuttaraṁ puñña-kkhettaṁ lokassa 
 
Jāti api dukkhā Jarā api dukkhā Maraṇaṁ api dukkhaṁ Soka parideva dukkha domanassa upāyāsā api dukkhā Appiyehi sampayogo dukkho Piyehi vippayogo dukkho Yaṁ api icchaṁ na labhati taṁ api dukkhaṁ Saṅkhittena pañca upādāna-kkhandhā dukkhā 
Seyyathā idaṁ Rūpa upādāna-kkhandho Vedana upādāna-kkhandho Sañña ūpādāna-kkhandho Saṅkhāra upādāna-kkhandhoViññāṇa upādāna-kkhandho 
 
Rūpaṁ aniccaṁ Vedanā aniccā Saññā aniccā Saṅkhārā aniccā Viññāṇaṁ aniccaṁ  
Rūpaṁ anattā Vedanā anattā Saññā anattā Saṅkhārā anattā Viññāṇaṁ anattā 
Sabbe saṅkhārā aniccā Sabbe dhammā anatta iti 
Te mayaṁ otiṇṇa amha jātiyā jarā maraṇena Sokehi paridevehi dukkhehi domanassehi upāyāsehi Dukkha otiṇṇā dukkha paretā 
Api eva nāma imassa kevalassa dukkha kkhandhassa antakiriyā paññāyetha iti 
 
Aneka jāti saṁsāraṁ – Sandhāvissaṁ anibbisaṁ  
Gaha kāraṁ gavesanto – Dukkhā jāti punappunaṁ 
Gaha kāraka diṭṭho asi – Puna gehaṁ na kāhasi  
Sabbā te phāsukā bhaggā – Gaha kūṭaṁ visaṅkhataṁ  
Visaṅkhāra gataṁ cittaṁ – Taṇhānaṁ khayaṁ ajjhagā 
 
Dhamma gārava 
Handa mayaṁ dhamma gārava ādi gāthāyo bhaṇāmase  
 
Ye ca atītā sambuddhā – Ye ca buddhā anāgatā  
Yo ca eta ahi sambuddho – Bahunnaṁ soka nāsano 
Sabbe saddhamma garuno – Vihariṁsu viharanti ca  
Atho api viharissanti – Esā buddhānaṁ dhammatā 
Tasmā hi atta kāmena – Mahattaṁ abhikaṅkhatā  
Saddhammo garu kātabbo – Saraṁ buddhānaṁ sāsanaṁ 
Na hi dhammo adhammo ca – Ubho sama vipākino  
Adhammo nirayaṁ neti – Dhammo pāpeti suggatiṁ  
Dhammo have rakkhati dhamma cāriṁ  
Dhammo suciṇṇo sukhaṁ āvahāti  
Es anisaṁso dhamme suciṇṇe  
Na duggatiṁ gacchati dhamma cārī  
 
Khema akhema saraṇa gamana 
Handa mayaṁ khema akhema saraṇa gamana paridīpikā gāthāyo bhaṇāmase  
 
Bahuṁ ve saraṇaṁ yanti – Pabbatāni vanāni ca  
Ārāma rukkha cetyāni – Manussā bhaya tajjitā 
na etaṁ kho saraṇaṁ khemaṁ – na etaṁ saraṇaṁ uttamaṁ  
na etaṁ saraṇaṁ āgamma – Sabba dukkhā pamuccati  
Yo ca buddhaṁ ca dhammaṁ ca – Saṅghaṁ ca saraṇaṁ gato  
Cattāri ariya saccāni – Samma-ppaññāya passati 
Dukkhaṁ dukkha samuppādaṁ – Dukkhassa ca atikkamaṁ 
Ariyaṁ ca aṭṭha aṅgikaṁ maggaṁ – Dukkha upasama gāminaṁ 
Etaṁ kho saraṇaṁ khemaṁ – Etaṁ saraṇaṁ uttamaṁ  
Etaṁ saraṇaṁ āgamma – Sabba dukkhā pamuccati iti. 
 
Ovāda pāṭimokkha gāthā 
Handa mayaṁ ovāda pāṭimokkha gāthāyo bhaṇāmase  
 
Sabba pāpassa akaraṇaṁ Kusalassa upasampadā 
Sacitta pariyodapanaṁ Etaṁ buddhānaṁ sāsanaṁ 
Khantī paramaṁ tapo tītikkhā Nibbānaṁ paramaṁ vadanti buddhā 
Na hi pabbajito para upaghātī Samaṇo hoti paraṁ viheṭhayanto 
Anūpavādo anūpaghāto Pāṭimokkhe ca saṁvaro 
Mattaññutā ca bhattasmiṁ Pantaṁ ca sayana asanaṁ 
Adhicitte ca āyogo Etaṁ buddhānaṁ sāsanaṁ 
 
Ti lakkhaṇā 
Handa mayaṁ ti lakkhaṇa ādi gāthāyo bhaṇāmase  
 
Sabbe saṅkhārā anicca iti – Yadā paññāya passati  
Atha nibbindati dukkhe – Esa maggo visuddhiyā 
Sabbe saṅkhārā dukkha iti – Yadā paññāya passati  
Atha nibbindati dukkhe – Esa maggo visuddhiyā 
Sabbe dhammā anatta iti – Yadā paññāya passati  
Atha nibbindati dukkhe – Esa maggo visuddhiyā  
Appakā te manussesu – Ye janā pāra gāmino  
Atha āyaṁ itarā pajā – Tīraṁ ev anudhāvati 
Ye ca kho samma akkhāte – Dhamme dhamma anuvattino  
Te janā pāraṁ essanti – Maccu dheyyaṁ suduttaraṁ 
Kaṇhaṁ dhammaṁ vippahāya – Sukkaṁ bhāvetha paṇḍito  
Okā anokaṁ āgamma – Viveke yattha dūramaṁ  
Tatra abhiratiṁ iccheyya – Hitvā kāme akiñcano  
 
Bhārā 
Handa mayaṁ bhāra sutta gāthāyo bhaṇāmase  
 
Bhārā have pañca-kkhandhā – Bhāra hāro ca puggalo  
Bhāra adānaṁ dukkhaṁ loke – Bhāra nikkhepanaṁ sukhaṁ  
Nikkhipitvā garuṁ bhāraṁ – Aññaṁ bhāraṁ anādiya  
Samūlaṁ taṇhaṁ abbuyha – Nicchāto parinibbuto 
 
Raṭṭhapāla thera gāthā 
Handa mayaṁ raṭṭhapālatthera gāthāyo bhaṇāmase  
 
Passa cittakataṁ bimbaṁ – Arukāyaṁ samussitaṁ  
Āturaṁ bahu-saṅkappaṁ – Yassa na atthi dhuvaṁ ṭhiti 
Passa cittakataṁ rūpaṁ – Maṇinā kuṇḍalena ca  
Aṭṭhiṁ tacena onaddhaṁ – Saha vatthehi sobhati 
Alattaka-katā pādā – Mukhaṁ cuṇṇaka-makkhitaṁ  
Alaṁ bālassa mohāya – No ca pāragavesino 
Aṭṭha-pada-katā kesā – Nettā añjana-makkhitā  
Alaṁ bālassa mohāya – No ca pāragavesino 
Añjanī va navā cittā – Pūtikāyo alaṁ kato  
Alaṁ bālassa mohāya – No ca pāragavesino 
Passāmi loke sadhane manusse Laddhāna vittaṁ na dadanti mohā  
Luddhā dhanaṁ sannicayaṁ karonti Bhiyyo va kāme abhipatthayanti 
Rājā ca aññe ca bahū manussā Avītataṇhā maraṇaṁ upenti  
Ūnā va hutvāna jahanti dehaṁ Kāmehi lokamhi na ha atthi titti 
Na dīghaṁ āyuṁ labhate dhanena Na ca api vittena jaraṁ vihanti  
Appaṁ ha idaṁ jīvitaṁ āhu dhīrā Asassataṁ vippariṇāma dhammaṁ 
Tasmā hi paññā va dhanena seyyā Yāya vosānaṁ idha adhigacchati  
Abyositattā hi bhava abhavesu Pāpāni kammāni karoti mohā 
Kāmā hi citrā madhurā manoramā Virūparūpena mathenti cittaṁ  
Ādīnavaṁ kāmaguṇesu disvā Tasmā ahaṁ pabbajito amhi rāja 
Duma-pphalānī va patanti māṇavā Daharā ca vuḍḍhā ca sarīrabhedā  
Etaṁ api disvā pabbajito amhi rāja Apaṇṇakaṁ sāmaññaṁ eva seyyo  
 
Pārāpariya thera gāthā 
Handa mayaṁ pārāpariyatthera gāthāyo bhaṇāmase  
 
Aññathā loka-nāthamhi – Tiṭṭhante purisa uttame  
Iriyaṁ āsi bhikkhūnaṁ – Aññathā dāni dissati 
Sīta-vāta-parittāṇaṁ – Hirikopīna-chādanaṁ  
Matta aṭṭhiyaṁ abhuñjiṁsu – Santuṭṭhā itara itare 
Paṇītaṁ yadi vā lūkhaṁ – Appaṁ vā yadi vā bahuṁ  
Yāpana atthaṁ abhuñjiṁsu – Agiddhā na adhimucchitā 
Jīvitānaṁ parikkhāre – Bhesajje atha paccaye  
Na bāḷhaṁ ussukā āsuṁ – Yathā te āsavakkhaye 
Araññe rukkha-mūlesu – Kandarāsu guhāsu ca  
Vivekaṁ anubrūhantā – Vihaṁsu taṁ parāyaṇā 
Nīcā niviṭṭhā subharā – Mudū atthaddha-mānasā  
Abyāsekā amukharā – Atthacintā vas anugā 
Tato pāsādikaṁ āsi – Gataṁ bhuttaṁ nisevitaṁ  
Siniddhā teladhārā va – Ahosi iriyāpatho 
Yathā kaṇṭaka-ṭṭhānamhi – Careyya anupāhano  
Satiṁ upaṭṭhapetvāna – Evaṁ gāme munī care 
Saritvā pubbake yogī – Tesaṁ vattaṁ anussaraṁ  
Kiṁ ca api pacchimo kālo – Phuseyya amataṁ padaṁ 
 
Tāyana gāthā 
Handa mayaṁ tāyana gāthāyo bhaṇāmase 
 
Chinda sotaṁ parakkamma – Kāme panūda brāhmaṇa  
Nappahāya muni kāme – Nekattaṁ upapajjati  
Kayirā ce kayirātha enaṁ – Daḷhaṁ enaṁ parakkame  
Sithilo hi paribbājo – Bhiyyo ākirate rajaṁ  
Akataṁ dukkaṭaṁ seyyo – Pacchā tappati dukkaṭaṁ  
Kataṁ ca sukataṁ seyyo – Yaṁ katvā n anutappati 
Kuso yathā duggahito – Hatthaṁ ev anukantati  
Sāmaññaṁ dupparāmaṭṭhaṁ – Nirayāya upakaḍḍhati 
Yaṁ kiñci sithilaṁ kammaṁ – Saṅkiliṭṭhaṁ ca yaṁ vataṁ  
Saṅkassaraṁ brahmacariyaṁ – Na taṁ hoti mahapphalaṁ iti 
 
Pakiṇṇaka gāthā 
Handa mayaṁ pakiṇṇaka gāthāyo bhaṇāmase  
 
Atta-dīpā bhikkhave viharatha atta-saraṇā anañña-saraṇā  
Dhamma-dīpā dhamma-saraṇā anañña-saraṇā 
Appassuta āyaṁ puriso – Balibaddo va jīrati  
Maṁsāni tassa vaḍḍhanti – Paññā tassa na vaḍḍhati 
Uyyuñjanti satīmanto – Na nikete ramanti te  
Haṁsā va pallalaṁ hitvā – Okaṁ okaṁ jahanti te 
Yaṁ pubbe taṁ visosehi – Pacchā te sugat anugo kiñcanaṁ  
Majjhe ce no gahessasi – Upasanto carissasi  
Uṭṭhahatha nisīdatha – Ko attho supitena vo  
Āturānaṁ hi kā niddā – Salla-viddhāna ruppataṁ 
Uṭṭhahatha nisīdatha – Daḷhaṁ sikkhatha santiyā  
Mā vo pamatte viññāya – Maccurājā amohayittha vas anuge 
Yāya devā manussā ca – Sitā tiṭṭhanti atthikā  
Taratha etaṁ visattikaṁ – Khaṇo vo mā upaccagā  
Khaṇa atītā hi socanti – Nirayamhi samappitā 
Pamādo rajo pamādo – Pamād anupatito rajo  
Appamādena vijjāya – Abbahe sallaṁ attano iti 
Piyato jāyatī soko – Piyato jāyatī bhayaṁ  
Piyato vippamuttassa – na atthi soko kuto bhayaṁ 
Tiṭṭhata eva nibbānaṁ Tiṭṭhati nibbānagāmī maggo Magg'akkhāyī tathāgato 
Tumhehi kiccaṁ ātappaṁ 
Yaṁ bhikkhave satthārā karaṇīyaṁ sāvakānaṁ Hitesinā anukampakena anukampaṁ upādāya Kataṁ vo taṁ mayā  
Etāni bhikkhave rukkha-mūlāni Etāni suñña agārāni  
Jhāyatha bhikkhave mā pamādattha 
Mā pacchā vippaṭisārino ahuvattha 
Ayaṁ vo amhākaṁ anusāsani iti 
 
Bhadda eka ratta 
Handa mayaṁ bhadda eka ratta gāthāyo bhaṇāmase  
 
Atītaṁ n anvāgameyya – Nappaṭikaṅkhe anāgataṁ  
Yaṁ atītaṁ pahīnaṁ taṁ – Appattaṁ ca anāgataṁ 
Paccuppannaṁ ca yo dhammaṁ – Tattha tattha vipassati  
Asaṁhiraṁ asaṅkuppaṁ – Taṁ viddhāṁ anubrūhaye  
Ajja eva kiccaṁ ātappaṁ – Ko jaññā maraṇaṁ suve  
Na hi no saṅgaraṁ tena – Mahā senena maccunā 
Evaṁ vihāriṁ ātāpiṁ – Aho rattaṁ atanditaṁ  
Taṁ ve bhadda eka ratto iti – Santo ācikkhate muni 
 
Anupubba sikkhā 
Handa mayaṁ anupubba sikkha pāṭhaṁ bhaṇāmase  
 
Taṁ dhammaṁ suṇāti gahapati vā gahapati-putto vā aññatarasmiṁ vā kule paccājāto. So taṁ dhammaṁ sutvā tathāgate saddhaṁ paṭilabhati. So tena saddhā-paṭilābhena samannāgato iti paṭisañcikkhati: sambādho ghara avāso rajopatho abbhokāso pabbajjā. Na idaṁ sukaraṁ agāraṁ ajjhāvasatā eka anta-paripuṇṇaṁ eka anta-parisuddhaṁ sankhalikhitaṁ brahmacariyaṁ carituṁ. Yaṁ nūna ahaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyaṁ iti. So aparena samayena appaṁ vā bhoga-kkhandhaṁ pahāya mahantaṁ vā bhoga-kkhandhaṁ pahāya appaṁ vā ñāti-parivaṭṭaṁ pahāya mahantaṁ vā ñāti-parivaṭṭaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajati. 
Sakkā nu kho bho gotama imasmiṁ api dhamma-vinaye evaṁ eva anupubba-sikkhā anupubba-kiriyā anupubba-paṭipadā paññapetuṁ iti? 
Sakkā imasmiṁ api dhamma-vinaye anupubba-sikkhā anupubba-kiriyā anupubba-paṭipadā paññapetuṁ. Tathāgato purisadammaṁ labhitvā paṭhamaṁ evaṁ vineti: ehi tvaṁ bhikkhu sīlavā hohi pātimokkha-saṁvara-saṁvuto viharāhi ācāra-gocara-sampanno aṇumattesu vajjesu bhayadassāvī samādāya sikkhassu sikkhāpadesu iti. 
So evaṁ pabbajito samāno bhikkhūnaṁ sikkhā-sājīva samāpanno pāṇa atipātaṁ pahāya pāṇa atipātā paṭivirato hoti, nihitadaṇḍo nihitasattho lajjī daya apanno sabba-pāṇa-bhūta hit anukampī viharati. Adinna adānaṁ pahāya adinna adānā paṭivirato hoti, dinna adāyī dinna-pāṭikaṅkhī athenena sucibhūtena attanā viharati. Abrahmacariyaṁ pahāya brahmacārī hoti ārācārī virato methunā gāmadhammā. 
Musāvādaṁ pahāya musāvādā paṭivirato hoti, saccavādī saccasandho theto paccayiko avisaṁvādako lokassa. Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya—iti bhinnānaṁ vā sandhātā sahitānaṁ vā anuppadātā samagg'ārāmo samagga-rato samagga-nandī samagga-karaṇiṁ vācaṁ bhāsitā hoti. Pharusaṁ vācaṁ pahāya pharusāya vācāya paṭivirato hoti, yā sā vācā na elā kaṇṇa-sukhā pemanīyā hadayaṁ gamā porī bahujana-kantā bahujana-manāpā tathā-rūpiṁ vācaṁ bhāsitā hoti. Sampha-ppalāpaṁ pahāya samphappalāpā paṭivirato hoti, kāla-vādī bhūta-vādī attha-vādī dhamma-vādī vinaya-vādī nidhānavatiṁ vācaṁ bhāsitā kālena sāpadesaṁ pariyantavatiṁ attha-saṁhitaṁ. 
So bījagāma bhūtagāma samārambhā paṭivirato hoti, ekabhattiko hoti ratta uparato virato vikāla-bhojanā, nacca gīta vādita visūka dassanā paṭivirato hoti, mālā­ gandha vilepana­ dhāraṇa­ maṇḍana­ vibhūsana ṭṭhānā paṭivirato hoti, uccāsayana mahāsayanā paṭivirato hoti, jātarūpa-rajata paṭiggahaṇā paṭivirato hoti, āmaka dhañña paṭiggahaṇā paṭivirato hoti, āmaka maṁsa paṭiggahaṇā paṭivirato hoti, itthi kumārika paṭiggahaṇā paṭivirato hoti, dāsidāsa paṭiggahaṇā paṭivirato hoti, aja eḷaka paṭiggahaṇā paṭivirato hoti, kukkuṭa sūkara paṭiggahaṇā paṭivirato hoti, hatthi gava assa vaḷava paṭiggahaṇā paṭivirato hoti, khetta vatthu paṭiggahaṇā paṭivirato hoti. dūteyya pahiṇa gaman anuyogā paṭivirato hoti, kayavikkayā paṭivirato hoti, tulākūṭa kaṁsakūṭa mānakūṭā paṭivirato hoti, ukkoṭana vañcana nikati sāciyogā paṭivirato hoti, chedana ­vadha bandhana­ viparāmosa ālopa sahasākārā paṭivirato hoti. 
So santuṭṭho hoti kāya-parihārikena cīvarena kucchi parihārikena piṇḍapātena. So yena yena eva pakkamati samādāya eva pakkamati. Seyyathā api nāma pakkhī sakuṇo yena yena eva ḍeti sapattabhāro va ḍeti, evaṁ eva bhikkhu santuṭṭho hoti kāya-parihārikena cīvarena kucchiparihārikena piṇḍapātena. So yena yena eva pakkamati samādāya eva pakkamati. So iminā ariyena sīla-kkhandhena samannāgato ajjhattaṁ anavajja-sukhaṁ paṭisaṁvedeti. 
Taṁ enaṁ tathāgato uttariṁ vineti: ehi tvaṁ bhikkhu indriyesu gutta-dvāro hohi, cakkhunā rūpaṁ disvā mā nimitta-ggāhī hohi mā anubyañjana-ggāhī. Yatva adhikaraṇaṁ enaṁ cakkhu idriyaṁ asaṁvutaṁ viharantaṁ abhijjhā-domanassā pāpakā akusalā dhammā anvāssaveyyuṁ, tassa saṁvarāya paṭipajjāhi, rakkhāhi cakkhu idriyaṁ cakkhu idriye saṁvaraṁ āpajjāhi. Sotena saddaṁ sutvā. Ghānena gandhaṁ ghāyitvā. Jivhāya rasaṁ sāyitvā. Kāyena phoṭṭhabbaṁ phusitvā. Manasā dhammaṁ viññāya mā nimitta-ggāhī hohi mā anubyañjana-ggāhī. Yatva adhikaraṇaṁ enaṁ mana indriyaṁ asaṁvutaṁ viharantaṁ abhijjhā-domanassā pāpakā akusalā dhammā anvāssaveyyuṁ, tassa saṁvarāya paṭipajjāhi, rakkhāhi mana indriyaṁ mana indriye saṁvaraṁ āpajjāhi iti. 
Ehi tvaṁ bhikkhu bhojane mattaññū hohi. Paṭisaṅkhā yoniso āhāraṁ āhāreyyāsi—na eva davāya na madāya na maṇḍanāya na vibhūsanāya yāva eva imassa kāyassa ṭhitiyā yāpanāya vihiṁsa uparatiyā brahmacariy anuggahāya—iti purāṇaṁ ca vedanaṁ paṭihaṅkhāmi navaṁ ca vedanaṁ na uppādessāmi yātrā ca me bhavissati anavajjatā ca phāsuvihāro ca iti. 
Ehi tvaṁ bhikkhu jāgariyaṁ anuyutto viharāhi, divasaṁ caṅkamena nisajjāya āvaraṇīyehi dhammehi cittaṁ parisodhehi, rattiyā paṭhamaṁ yāmaṁ caṅkamena nisajjāya āvaraṇīyehi dhammehi cittaṁ parisodhehi, rattiyā majjhimaṁ yāmaṁ dakkhiṇena passena sīhaseyyaṁ kappeyyāsi pāde pādaṁ accādhāya sato sampajāno uṭṭhāna-saññaṁ manasikaritvā, rattiyā pacchimaṁ yāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodhehi iti. 
Ehi tvaṁ bhikkhu sati-sampajaññena samannāgato hohi, abhikkante paṭikkante sampajāna-kārī, ālokite vilokite sampajāna-kārī, samiñjite pasārite sampajāna-kārī, saṅghāṭi-patta-cīvara-dhāraṇe sampajāna-kārī, asite pīte khāyite sāyite sampajāna-kārī, uccāra-passāva-kamme sampajāna-kārī, gate ṭhite nisinne sutte jāgarite bhāsite tuṇhībhāve sampajānakāri iti. 
Ehi tvaṁ bhikkhu vivittaṁ sena asanaṁ bhajāhi araññaṁ rukkha-mūlaṁ pabbataṁ kandaraṁ giriguhaṁ susānaṁ vana-patthaṁ abbhokāsaṁ palāla-puñjaṁ iti. 
So pacchābhattaṁ piṇḍapāta-paṭikkanto nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. So abhijjhaṁ loke pahāya vigata abhijjhena cetasā viharati abhijjhāya cittaṁ parisodheti, byāpāda padosaṁ pahāya abyāpanna-citto viharati sabba-pāṇa-bhūta hit anukampī byāpāda-padosā cittaṁ parisodheti, thina middhaṁ pahāya vigata-thina-middho viharati āloka-saññī sato sampajāno thina-middhā cittaṁ parisodheti, uddhacca kukkuccaṁ pahāya anuddhato viharati ajjhattaṁ vūpasanta citto uddhacca-kukkuccā cittaṁ parisodheti, vicikicchaṁ pahāya tiṇṇa-vicikiccho viharati akathaṁkathī kusalesu dhammesu vicikicchāya cittaṁ parisodheti. 
Bhikkhu yathā iṇaṁ yathā rogaṁ yathā bandhana agāraṁ yathā dāsabyaṁ yathā kantāra addhāna maggaṁ ime pañca nīvaraṇe appahīne attani samanupassati. Seyyathā api bhikkhave āṇaṇyaṁ yathā ārogyaṁ yathā bandhanā-mokkhaṁ yathā bhujissaṁ yathā khemanta-bhūmiṁ evaṁ eva bhikkhu ime pañca nīvaraṇe pahīne attani samanupassati. So tatonidānaṁ labhetha pāmojjaṁ adhigaccheyya somanassaṁ. 
So ime pañca nīvaraṇe pahāya cetaso upakkilese paññāya dubbalī-karaṇe paṭhamaṁ jhānaṁ dutiyaṁ jhānaṁ tatiyaṁ jhānaṁ catutthaṁ jhānaṁ upasampajja viharati. 
So evaṁ samāhite citte parisuddhe pariyodāte anaṅgaṇe vigata upakkilese mudu-bhūte kammaniye ṭhite āneñjappatte pubbe nivās anussati ñāṇāya sattānaṁ cuta upapāta ñāṇāya āsavānaṁ khaya ñāṇāya cittaṁ abhininnāmeti. 
So idaṁ dukkhaṁ iti yathā-bhūtaṁ pajānāti, ayaṁ dukkha samudayo iti yathā-bhūtaṁ pajānāti, ayaṁ dukkha-nirodho iti yathā-bhūtaṁ pajānāti, ayaṁ dukkha-nirodha-gāminī paṭipada iti yathā-bhūtaṁ pajānāti. Ime āsava iti yathā-bhūtaṁ pajānāti, ayaṁ āsava-samudayo iti yathā-bhūtaṁ pajānāti, ayaṁ āsava-nirodho iti yathā-bhūtaṁ pajānāti, ayaṁ āsava-nirodha-gāminī paṭipada iti yathā-bhūtaṁ pajānāti. 
Tassa evaṁ jānato evaṁ passato kāṁ āsavā api cittaṁ vimuccati bhava asavā api cittaṁ vimuccati avijja asavā api cittaṁ vimuccati. Vimuttasmiṁ vimuttaṁ iti ñāṇaṁ hoti: khīṇā jāti vusitaṁ brahmacariyaṁ kataṁ karaṇīyaṁ na aparaṁ itthattāya iti pajānāti iti. 
Ye kho te bhikkhū sekkhā apatta-mānasā anuttaraṁ yoga-kkhemaṁ patthayamānā viharanti tesu me ayaṁ evarūpī anusāsanī hoti. 
 
Bodhipakkihya dhammā 
Handa mayaṁ bodhipakkhiya dhamma pāṭhaṁ bhaṇāmase  
 
Bhikkhave ye te mayā dhammā abhiññā desitā Te vo sādhukaṁ uggahetvā Āsevitabbā bhāvetabbā bahulī-kātabbā 
Yatha idaṁ brahmacariyaṁ addhaniyaṁ assa cira-ṭṭhitikaṁ Taṁ assa bahujana hitāya bahujana sukhāya Lok anukampāya Atthāya hitāya sukhāya deva-manussānaṁ 
Katame ca te bhikkhave dhammā mayā abhiññā desitā 
Seyyathā idaṁ Cattāro satipaṭṭhānā Cattāro samma-ppadhānā Cattāro iddhipādā Pañca indriyāni Pañca balāni Satta bojjha aṅgā Ariyo aṭṭha aṅgiko maggo  
 
Satta sambojjha aṅgā 
Handa mayaṁ satta sambojjha aṅgā pāṭhaṁ bhaṇāmase  
Satta ime bhikkhave bojjha aṅgā bhāvitā bahulī-katā Ariyā niyyānikā Nīyanti takkarassa sammā dukkha-kkhayāya 
Ye te bhikkhave bhikkhū Sīla-sampannā Samādhi-sampannā Ñāṇa-sampannā Vimutti-sampannā Vimutti-ñāṇa-dassana-sampannā 
Dassanaṁ pa ahaṁ bhikkhave tesaṁ bhikkhūnaṁ bahu-kāraṁ vadāmi  
Savanaṁ pa ahaṁ  
Upasaṅkamanaṁ pa ahaṁ 
Payirupāsanaṁ pa ahaṁ 
Anussatiṁ pa ahaṁ 
Anupabbajjaṁ pa ahaṁ 
Taṁ kissa hetu 
Tathā-rūpānaṁ bhikkhave bhikkhūnaṁ dhammaṁ sutvā Dvayena vūpakāsena vūpakaṭṭho viharati Kāya-vūpakāsena ca citta-vūpakāsena ca 
So tathā vūpakaṭṭho viharanto Taṁ dhammaṁ anussarati anuvitakketi 
So tathā sato viharanto Taṁ dhammaṁ paññāya pavicinati 
Pavicarati parivīmaṁsaṁ āpajjati 
Tassa taṁ dhammaṁ paññāya pavicinato 
Pavicarato parivīmaṁsaṁ āpajjato 
Āraddhaṁ hoti vīriyaṁ asallīnaṁ 
Āraddha-vīriyassa uppajjati pīti nirāmisā 
Pīti-manassa kāyo api passambhati 
Cittaṁ api passambhati 
Passaddha-kāyassa sukhino 
Cittaṁ samādhiyati 
So tathāsamāhitaṁ cittaṁ sādhukaṁ ajjhupekkhitā hoti 
Ime kho bhikkhave satta bojjha aṅga iti 
 
Ariya aṭṭha aṅgika magga 
Handa mayaṁ ariya aṭṭha aṅgika magga pāṭhaṁ bhaṇāmase  
 
Ayaṁ eva ariyo aṭṭha aṅgiko maggo Seyyathā idaṁ Sammā diṭṭhi Sammā saṅkappo Sammā vācā Sammā kammanto Sammā ājīvo Sammā vāyāmo Sammā sati Sammā samādhi 
Katamā ca bhikkhave sammā diṭṭhi 
Yaṁ kho bhikkhave dukkhe ñāṇaṁ Dukkha samudaye ñāṇaṁ Dukkha nirodhe ñāṇaṁ Dukkha nirodha gāminiyā paṭipadāya ñāṇaṁ 
Ayaṁ vuccati bhikkhave sammā diṭṭhi 
Katamo ca bhikkhave sammā saṅkappo 
Nekkhamma saṅkappo 
Abyāpāda saṅkappo 
Avihiṁsā saṅkappo 
Ayaṁ vuccati bhikkhave sammā saṅkappo 
Katamā ca bhikkhave sammā vācā 
Musāvādā veramaṇī 
Pisuṇāya vācāya veramaṇī 
Pharusāya vācāya veramaṇī 
Sampha-ppalāpā veramaṇī 
Ayaṁ vuccati bhikkhave sammā vācā 
Katamo ca bhikkhave sammā kammanto 
Pāṇa atipātā veramaṇī 
Adinna adānā veramaṇī 
Kāmesu micchācārā veramaṇī 
Ayaṁ vuccati bhikkhave sammā kammanto 
Katamo ca bhikkhave sammā ājīvo 
Idha bhikkhave ariya sāvako Micchā ājīvaṁ pahāya Sammā ājīvena jīvitaṁ kappeti 
Ayaṁ vuccati bhikkhave sammā ājīvo 
Katamo ca bhikkhave sammā vāyāmo 
Idha bhikkhave bhikkhu Anuppannānaṁ pāpakānaṁ akusalānaṁ dhammānaṁ anuppādāya Candaṁ janeti Vāyamati Vīriyaṁ ārabhati Cittaṁ paggaṇhāti padahati 
Uppannānaṁ pāpakānaṁ akusalānaṁ dhammānaṁ pahānāya Candaṁ janeti Vāyamati Vīriyaṁ ārabhati Cittaṁ paggaṇhāti padahati 
Anuppannānaṁ kusalānaṁ dhammānaṁ uppādāya Candaṁ janeti Vāyamati Vīriyaṁ ārabhati Cittaṁ paggaṇhāti padahati Uppannānaṁ kusalānaṁ dhammānaṁ ṭhitiyā Asammosāya Bhiyyobhāvāya Vepullāya Bhāvanāya pāripūriyā Candaṁ janeti Vāyamati Vīriyaṁ ārabhati Cittaṁ paggaṇhāti padahati 
Ayaṁ vuccati bhikkhave sammā vāyāmo 
Katamā ca bhikkhave sammā sati 
Idha bhikkhave bhikkhu kāye kāy anupassī viharati Ātāpī sampajāno satimā Vineyya loke abhijjhā domanassaṁ 
Vedanāsu vedan anupassī viharati Ātāpī sampajāno satimā Vineyya loke abhijjhā domanassaṁ 
Citte citt anupassī viharati Ātāpī sampajāno satimā Vineyya loke abhijjhā domanassaṁ 
Dhammesu dhamma anupassī viharati Ātāpī sampajāno satimā Vineyya loke abhijjhā domanassaṁ 
Ayaṁ vuccati bhikkhave sammā sati 
Katamo ca bhikkhave sammā samādhi 
Idha bhikkhave bhikkhu Vivicca eva kāmehi Vivicca akusalehi dhammehi Savitakkaṁ savicāraṁ viveka jaṁ pīti sukhaṁ paṭhamaṁ jhānaṁ upasampajja viharati 
Vitakka vicārānaṁ vūpasamā Ajjhattaṁ sampasādanaṁ Cetaso ekodibhāvaṁ Avitakkaṁ avicāraṁ samādhi jaṁ pīti sukhaṁ dutiyaṁ jhānaṁ upasampajja viharati 
Pītiyā ca virāgā Upekkhako ca viharati Sato ca sampajāno Sukhaṁ ca kāyena paṭisaṁvedeti Yaṁ taṁ ariyā ācikkhanti Upekkhako satimā sukha vihāri iti tatiyaṁ jhānaṁ upasampajja viharati 
Sukhassa ca pahānā Dukkhassa ca pahānā Pubba eva somanassa domanassānaṁ atthaṁ gamā Adukkhaṁ asukhaṁ upekkhā sati pārisuddhiṁ catutthaṁ jhānaṁ upasampajja viharati 
Ayaṁ vuccati bhikkhave sammā samādhi 
Ayaṁ eva ariyo aṭṭha aṅgiko maggo 
 
Ānāpānassati 
Handa mayaṁ ānāp anassati sutta pāṭhaṁ bhaṇāmase  
 
Ānāpānassati bhikkhave bhāvitā bahulī katā Maha-pphalā hoti maha ānisaṁsā 
Ānāpānassati bhikkhave bhāvitā bahulī katā Cattāro satipaṭṭhāne paripūreti 
Cattāro satipaṭṭhānā bhāvitā bahulī katā Satta bojjha aṅge paripūrenti 
Satta bojjha aṅgā bhāvitā bahulī katā Vijjā vimuttiṁ paripūrenti 
Kathaṁ bhāvitā ca bhikkhave ānāp anassati kathaṁ bahulī katā Maha-pphalā hoti maha ānisaṁsā 
Idha bhikkhave bhikkhu Arañña gato vā Rukkha mūla gato vā Suñña agāra gato vā Nisīdati pallaṅkaṁ ābhujitvā Ujuṁ kāyaṁ paṇidhāya parimukhaṁ satiṁ upaṭṭhapetvā 
So sato eva assasati sato eva passasati 
Dīghaṁ vā assasanto dīghaṁ assasāmi iti pajānāti 
Dīghaṁ vā passasanto dīghaṁ passasāmi iti pajānāti 
Rassaṁ vā assasanto rassaṁ assasāmi iti pajānāti 
Rassaṁ vā passasanto rassaṁ passasāmi iti pajānāti 
Sabba kāya paṭisaṁvedī assasissāmi iti sikkhati 
Sabba kāya paṭisaṁvedī passasissāmi iti sikkhati 
Passambhayaṁ kāya saṅkhāraṁ assasissāmi iti sikkhati 
Passambhayaṁ kāya saṅkhāraṁ passasissāmi iti sikkhati 
Pīti paṭisaṁvedī assasissāmi iti sikkhati 
Pīti paṭisaṁvedī passasissāmi iti sikkhati 
Sukha paṭisaṁvedī assasissāmi iti sikkhati 
Sukha paṭisaṁvedī passasissāmi iti sikkhati 
Citta saṅkhāra paṭisaṁvedī assasissāmi iti sikkhati 
Citta saṅkhāra paṭisaṁvedī passasissāmi iti sikkhati 
Passambhayaṁ citta saṅkhāraṁ assasissāmi iti sikkhati 
Passambhayaṁ citta saṅkhāraṁ passasissāmi iti sikkhati 
Citta paṭisaṁvedī assasissāmi iti sikkhati 
Citta paṭisaṁvedī passasissāmi iti sikkhati 
Abhippamodayaṁ cittaṁ assasissāmi iti sikkhati 
Abhippamodayaṁ cittaṁ passasissāmi iti sikkhati 
Samādahaṁ cittaṁ assasissāmi iti sikkhati 
Samādahaṁ cittaṁ passasissāmi iti sikkhati 
Vimocayaṁ cittaṁ assasissāmi iti sikkhati 
Vimocayaṁ cittaṁ passasissāmi iti sikkhati 
Anicc anupassī assasissāmi iti sikkhati 
Anicc anupassī passasissāmi iti sikkhati 
Virāg anupassī assasissāmi iti sikkhati 
Virāg anupassī passasissāmi iti sikkhati 
Nirodha anupassī assasissāmi iti sikkhati 
Nirodha anupassī passasissāmi iti sikkhati 
Paṭinissagg anupassī assasissāmi iti sikkhati 
Paṭinissagg anupassī passasissāmi iti sikkhati 
Evaṁ bhāvitā kho bhikkhave ānāp anassati evaṁ bahulī katā Maha-pphalā hoti maha ānisaṁsā 
 
Paṭicca samuppāda 
Handa mayaṁ paṭicca samuppāda vibhaṅgaṁ bhaṇāmase  
 
Avijjā paccayā saṅkhārā 
Saṅkhāra paccayā viññāṇaṁ 
Viññāṇa paccayā nāma-rūpaṁ 
Nāma-rūpa paccayā saḷa āyatanaṁ 
Saḷa āyatana paccayā phasso 
Phassa paccayā vedanā 
Vedanā paccayā taṇhā 
Taṇhā paccayā upādānaṁ 
Upādāna paccayā bhavo 
Bhava paccayā jāti 
Jāti paccayā jarā-maraṇaṁ soka parideva dukkha domanassa upāyāsā sambhavanti 
Evaṁ etassa kevalassa dukkha-kkhandhassa samudayo hoti 
Tattha katamā avijjā 
Dukkhe aññāṇaṁ dukkha-samudaye aññāṇaṁ dukkha-nirodhe aññāṇaṁ dukkha-nirodha-gāminiyā paṭipadāya aññāṇaṁ 
Ayaṁ vuccati avijjā 
Tattha katame avijjā paccayā saṅkhārā 
Puñña abhisaṅkhāro apuñña abhisaṅkhāro āneñja abhisaṅkhāro 
Kāya-saṅkhāro vacī-saṅkhāro citta-saṅkhāro 
Tattha katamo puñña abhisaṅkhāro 
Kusalā cetanā kāṁ āvacarā rūpa āvacarā dānamayā sīlamayā bhāvanāmayā 
Ayaṁ vuccati puñña abhisaṅkhāro 
Tattha katamo apuñña abhisaṅkhāro 
Akusalā cetanā kāṁ āvacarā 
Ayaṁ vuccati apuñña abhisaṅkhāro 
Tattha katamo āneñja abhisaṅkhāro 
Kusalā cetanā arūpa āvacarā 
Ayaṁ vuccati āneñja abhisaṅkhāro 
Tattha katamo kāyasaṅkhāro 
Kāya-sañcetanā kāyasaṅkhāro vacī-sañcetanā vacī-saṅkhāro mano-sañcetanā citta-saṅkhāro 
Ime vuccanti avijjā paccayā saṅkhārā 
Tattha katamaṁ saṅkhāra paccayā viññāṇaṁ 
Cakkhu-viññāṇaṁ sota-viññāṇaṁ ghāna-viññāṇaṁ jivhā-viññāṇaṁ kāya-viññāṇaṁ mano-viññāṇaṁ 
Idaṁ vuccati saṅkhāra paccayā viññāṇaṁ 
Tattha katamaṁ viññāṇa paccayā nāma-rūpaṁ 
Atthi nāmaṁ atthi rūpaṁ 
Tattha katamaṁ nāmaṁ 
Vedanā saññā cetanā phasso manasikāro  
Idaṁ vuccati nāmaṁ 
Tattha katamaṁ rūpaṁ 
Cattāro mahā-bhūtā catunnaṁ ca mahā-bhūtānaṁ upādāya-rūpaṁ  
Idaṁ vuccati rūpaṁ 
Iti idaṁ ca nāmaṁ idaṁ ca rūpaṁ 
Idaṁ vuccati viññāṇa paccayā nāma-rūpaṁ 
Tattha katamaṁ nāma-rūpa paccayā saḷa āyatanaṁ 
Cakkha āyatanaṁ sota āyatanaṁ ghāna āyatanaṁ jivha āyatanaṁ kāya āyatanaṁ mana āyatanaṁ 
Idaṁ vuccati nāma-rūpa paccayā saḷa āyatanaṁ 
Tattha katamo saḷa āyatana paccayā phasso 
Cakkhu-samphasso sota-samphasso ghāna-samphasso jivhā-samphasso kāya-samphasso mano-samphasso 
Ayaṁ vuccati saḷa āyatana paccayā phasso 
Tattha katamā phassa paccayā vedanā 
Cakkhu-samphassa-jā vedanā sota-samphassa-jā vedanā ghāna-samphassa-jā vedanā jivhā-samphassa-jā vedanā kāya-samphassa-jā vedanā mano-samphassa-jā vedanā 
Ayaṁ vuccati phassa paccayā vedanā 
Tattha katamā vedanā paccayā taṇhā 
Rūpa-taṇhā sadda-taṇhā gandha-taṇhā rasa-taṇhā phoṭṭhabba-taṇhā dhamma-taṇhā 
Ayaṁ vuccati vedanā paccayā taṇhā 
Tattha katamaṁ taṇhā paccayā upādānaṁ 
Kāṁ upādānaṁ diṭṭha upādānaṁ sīlabbata upādānaṁ attavāda upādānaṁ 
Idaṁ vuccati taṇhā paccayā upādānaṁ 
Tattha katamo upādāna paccayā bhavo 
Kāma-bhavo rūpa-bhavo arūpa-bhavoAyaṁ vuccati upādāna paccayā bhavo 
Tattha katamā bhava paccayā jāti 
Yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo āyatanānaṁ paṭilābho  
Ayaṁ vuccati bhava paccayā jāti 
Tattha katamaṁ jāti paccayā jarā-maraṇaṁ 
Atthi jarā atthi maraṇaṁ 
Tattha katamā jarā 
Yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko 
Ayaṁ vuccati jarā 
Tattha katamaṁ maraṇaṁ 
Yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccu maraṇaṁ kālakiriyā khandhānaṁ bhedo kaḷevarassa nikkhepo jīvita indriyassa upacchedo 
Idaṁ vuccati maraṇaṁ 
Iti ayaṁ ca jarā idaṁ ca maraṇaṁ 
Idaṁ vuccati jāti paccayā jarā-maraṇaṁ 
Tattha katamo soko 
Ñāti-byasanena vā phuṭṭhassa bhoga-byasanena vā phuṭṭhassa roga-byasanena vā phuṭṭhassa sīla-byasanena vā phuṭṭhassa diṭṭhi-byasanena vā phuṭṭhassa aññatara aññatarena byasanena samannāgatassa aññatara aññatarena dukkha-dhammena phuṭṭhassa soko socanā socitattaṁ antosoko antoparisoko cetaso parijjhāyanā domanassaṁ sokasallaṁ 
Ayaṁ vuccati soko 
Tattha katamo paridevo 
Ñāti-byasanena vā phuṭṭhassa bhoga-byasanena vā phuṭṭhassa roga-byasanena vā phuṭṭhassa sīla-byasanena vā phuṭṭhassa diṭṭhi-byasanena vā phuṭṭhassa aññatara aññatarena byasanena samannāgatassa aññatara aññatarena dukkha-dhammena phuṭṭhassa ādevo paridevo ādevanā paridevanā ādevitattaṁ paridevitattaṁ vācā palāpo vippalāpo lālappo lālappanā lālappitattaṁ 
Ayaṁ vuccati paridevo 
Tattha katamaṁ dukkhaṁ? 
Yaṁ kāyikaṁ asātaṁ kāyikaṁ dukkhaṁ kāya-samphassa-jaṁ asātaṁ dukkhaṁ vedayitaṁ kāya-samphassa-jā asātā dukkhā vedanā 
Idaṁ vuccati dukkhaṁ 
Tattha katamaṁ domanassaṁ 
Yaṁ cetasikaṁ asātaṁ cetasikaṁ dukkhaṁ ceto-samphassa-jaṁ asātaṁ dukkhaṁ vedayitaṁ ceto-samphassa-jā asātā dukkhā vedanā 
Idaṁ vuccati domanassaṁ 
Tattha katamo upāyāso 
Ñāti-byasanena vā phuṭṭhassa bhoga-byasanena vā phuṭṭhassa roga-byasanena vā phuṭṭhassa sīla-byasanena vā phuṭṭhassa diṭṭhi-byasanena vā phuṭṭhassa aññatara aññatarena byasanena samannāgatassa aññatara aññatarena dukkha-dhammena phuṭṭhassa āyāso upāyāso āyāsitattaṁ upāyāsitattaṁ 
Ayaṁ vuccati upāyāso 
Evaṁ etassa kevalassa dukkha-kkhandhassa samudayo hoti iti: Evaṁ etassa kevalassa dukkha-kkhandhassa saṅgati hoti samāgamo hoti samodhānaṁ hoti pātubhāvo hoti 
Tena vuccati evaṁ etassa kevalassa dukkha-kkhandhassa samudayo hoti iti  
 
Saṅkhitta dhamma 
Handa mayaṁ saṅkhitta sutta pāṭhaṁ bhaṇāmase  
 
Mahāpajāpatī gotamī yena bhagavā tena upasaṅkami upasaṅkamitvā bhagavantaṁ abhivādetvā ekaṁ antaṁ aṭṭhāsi. Ekaṁ antaṁ ṭhitā kho sā mahāpajāpatī gotamī bhagavantaṁ etaṁ avoca:  
Sādhu me bhante bhagavā saṅkhittena dhammaṁ desetu Yaṁ ahaṁ bhagavato dhammaṁ sutvā Ekā vūpakaṭṭhā appamattā ātāpinī pahitattā vihareyyaṁ iti 
Ye kho tvaṁ gotamī dhamme jāneyyāsi:  
Ime dhammā virāgāya saṁvattanti no sarāgāya 
Visaṁyogāya saṁvattanti no saṁyogāya 
Apacayāya saṁvattanti no ācayāya 
Appa icchatāya saṁvattanti no maha icchatāya 
Santuṭṭhiyā saṁvattanti no asantuṭṭhiyā 
Pavivekāya saṁvattanti no saṅgaṇikāya 
Vīriya ārambhāya saṁvattanti no kosajjāya 
Subharatāya saṁvattanti no dubbharatāya iti 
Ekaṁsena gotami dhāreyyāsi: Eso dhammo eso vinayo etaṁ satthu-sāsanaṁ iti 
 
Cattāro mahā-padesā 
Handa mayaṁ mahā-padesa sutta pāṭhaṁ bhaṇāmase  
 
Katame bhikkhave cattāro mahā-padesā 
Idha bhikkhave bhikkhu evaṁ vadeyya:  
Sammukhā me taṁ āvuso bhagavato sutaṁ Sammukhā paṭiggahitaṁ  
Asukasmiṁ nāma āvāse Saṅgho viharati sathero sapāmokkho 
Tassa me saṅghassa sammukhā sutaṁ Sammukhā paṭiggahitaṁ 
Asukasmiṁ nāma āvāse Sambahulā therā bhikkhū viharanti 
Bahu-ssutā āgata agamā Dhamma-dharā vinaya-dharā mātikā-dharā 
Tesaṁ me therānaṁ sammukhā sutaṁ Sammukhā paṭiggahitaṁ 
Asukasmiṁ nāma āvāse Eko thero bhikkhu viharati 
Bahu-ssuto āgata agamo Dhammadharo vinayadharo mātikādharo 
Tassa me therassa sammukhā sutaṁ Sammukhā paṭiggahitaṁ 
Ayaṁ dhammo ayaṁ vinayo idaṁ satthu-sāsanaṁ iti 
Tassa bhikkhave bhikkhuno bhāsitaṁ na eva abhinanditabbaṁ nappaṭikkositabbaṁ 
Anabhinanditvā appaṭikkositvā Padabyañjanāni sādhukaṁ uggahetvā Sutte otāretabbāni Vinaye sandassetabbāni 
Na ca eva sutte otaranti na vinaye sandissanti Niṭṭhaṁ ettha gantabbaṁ: Addhā idaṁ na ca eva tassa bhagavato vacanaṁ arahato sammāsambuddhassa Tassa ca therassa duggahitaṁ iti 
Iti ha etaṁ bhikkhave chaḍḍeyyātha 
Sutte ca eva otaranti vinaye ca sandissanti Niṭṭhaṁ ettha gantabbaṁ: Addhā idaṁ tassa bhagavato vacanaṁ arahato sammāsambuddhassa 
Imassa ca bhikkhuno suggahitaṁ 
Tassa ca saṅghassa suggahitaṁ 
Tesaṁ ca therānaṁ suggahitaṁ 
Tassa ca therassa suggahitaṁ iti 
Ime kho bhikkhave cattāro mahā-padesa iti 
 
Cha sāraṇīya dhammā 
Handa mayaṁ sāraṇīyā dhammā pāṭhaṁ bhaṇāmase  
 
Cha ime bhikkhave dhammā sāraṇīyā Piyakaraṇā garukaraṇā Saṅgahāya Avivādāya Sāmaggiyā ekībhāvāya saṁvattanti 
Katame cha 
Idha bhikkhave bhikkhunoMettaṁ kāya-kammaṁ vacī-kammaṁ mano-kammaṁ paccupaṭṭhitaṁ hoti Sabrahmacārīsu āvi ca eva raho ca 
Bhikkhu ye te lābhā Dhammikā dhamma-laddhā Antamaso patta pariyāpanna mattaṁ api Tathā-rūpehi lābhehi appaṭivibhatta bhogī hoti Sīlavantehi sabrahmacārīhi sādhāraṇa bhogī 
Bhikkhu yāni tāni sīlāni Akhaṇḍāni acchiddāni asabalāni akammāsāni bhujissāni Viññu-ppasatthāni aparāmaṭṭhāni samādhi saṁvattanikāni Tathā-rūpesu sīlesu sīla-sāmaññagato viharati Sabrahmacārīsu āvi ca eva raho ca 
Bhikkhu ya āyaṁ diṭṭhi Ariyā niyyānikā Niyyāti takkarassa sammā dukkha-kkhayāya Tathā-rūpāya diṭṭhiyā diṭṭhi-sāmaññagato viharati Sabrahmacārīsu āvi ca eva raho ca 
Ime kho bhikkhave cha sāraṇīyā dhammā Piyakaraṇā garukaraṇā Saṅgahāya Avivādāya Sāmaggiyā ekībhāvāya saṁvattanti 
Ime ce tumhe cha sāraṇīye dhamme samādāya vatteyyātha Passatha no tumhe taṁ vacana pathaṁ Aṇuṁ vā thūlaṁ vā yaṁ tumhe na adhivāseyyātha iti 
No ha etaṁ bhante 
Tasmā iha ime cha sāraṇīye dhamme samādāya vattatha Taṁ vo bhavissati dīgharattaṁ hitāya sukhāya iti 
 
Aparihāniya dhammā 
Handa mayaṁ aparihāniya dhamma pāṭhaṁ bhaṇāmase  
 
Katame bhikkhave satta aparihāniyā dhammā 
Yāvakīvaṁ ca bhikkhave bhikkhū Abhiṇhaṁ sannipātā bhavissanti sannipāta-bahulā Vuddhi eva bhikkhave bhikkhūnaṁ pāṭikaṅkhā no parihāni 
Yāvakīvaṁ ca bhikkhave bhikkhū Samaggā sannipatissanti Samaggā vuṭṭhahissanti Samaggā saṅgha-karaṇīyāni karissanti Vuddhi eva bhikkhave bhikkhūnaṁ pāṭikaṅkhā no parihāni 
Yāvakīvaṁ ca bhikkhave bhikkhū Apaññattaṁ na paññāpessanti Paññattaṁ na samucchindissanti Yathā-paññattesu sikkhāpadesu samādāya vattissanti Vuddhi eva bhikkhave bhikkhūnaṁ pāṭikaṅkhā no parihāni 
Yāvakīvaṁ ca bhikkhave bhikkhū Ye te bhikkhū therā rattaññū Cira-pabbajitā Saṅgha-pitaro saṅgha-pariṇāyakā Te sakkarissanti garuṁ karissanti mānessanti pūjessanti Tesaṁ ca sotabbaṁ maññissanti Vuddhi eva bhikkhave bhikkhūnaṁ pāṭikaṅkhā no parihāni 
Yāvakīvaṁ ca bhikkhave bhikkhū Uppannāya taṇhāya ponobhavikāya na vasaṁ gacchissanti Vuddhi eva bhikkhave bhikkhūnaṁ pāṭikaṅkhā no parihāni 
Yāvakīvaṁ ca bhikkhave bhikkhū Āraññakesu sena asanesu sāpekkhā bhavissanti Vuddhi eva bhikkhave bhikkhūnaṁ pāṭikaṅkhā no parihāni 
Yāvakīvaṁ ca bhikkhave bhikkhū Paccattaṁ eva satiṁ upaṭṭhāpessanti: Kiṁ iti anāgatā ca pesalā sabrahmacārī āgaccheyyuṁ Āgatā ca pesalā sabrahmacārī phāsuṁ vihareyyuṁ iti Vuddhi eva bhikkhave bhikkhūnaṁ pāṭikaṅkhā no parihāni 
Yāvakīvaṁ ca bhikkhave ime satta aparihāniyā dhammā bhikkhūsu ṭhassanti Imesu ca sattasu aparihāniyesu dhammesu bhikkhū sandississanti Vuddhi eva bhikkhave bhikkhūnaṁ pāṭikaṅkhā no parihāni 
Yāvakīvaṁ ca bhikkhave bhikkhū Anicca-saññaṁ bhāvessanti anatta-saññaṁ bhāvessanti Asubha-saññaṁ bhāvessanti ādīnava-saññaṁ bhāvessanti Pahāna-saññaṁ bhāvessanti virāga-saññaṁ bhāvessanti nirodha-saññaṁ bhāvessanti Vuddhi eva bhikkhave bhikkhūnaṁ pāṭikaṅkhā no parihāni 
Yāvakīvaṁ ca bhikkhave bhikkhū Hirimanto bhavissanti ottappino bhavissanti bahu-ssutā bhavissanti Āraddha-vīriyā bhavissanti satimanto bhavissanti paññavanto bhavissanti Na oramattakena visesa adhigamena antarāvosānaṁ āpajjissanti Vuddhi eva bhikkhave bhikkhūnaṁ pāṭikaṅkhā no parihāni 
Ime bhikkhave dhammā sekhassa bhikkhuno aparihānāya saṁvattanti Na kamma arāmatā na bhassa arāmatā na nidda arāmatā na saṅgaṇika arāmatā Indriyesu gutta-dvāratā bhojane mattaññutā Asaṁsagga arāmatā nippapañca arāmatā Sovacassatā kalyāṇamittatā 
Ime kho bhikkhave dhammā sekhassa bhikkhuno aparihānāya saṁvattanti iti 
 
Dhamma pahaṁsāna 
Handa mayaṁ dhamma pahaṁsāna pāṭhaṁ bhaṇāmase  
 
Evaṁ svākkhāto bhikkhave mayā dhammo Uttāno Vivaṭo Pakāsito Chinna pilotiko 
Alaṁ eva saddhā pabbajitena kula puttena vīriyaṁ ārabhituṁ 
Kāmaṁ taco ca nahāru ca aṭṭhi ca avasissatu Sarīre upasussatu maṁsa lohitaṁ Yaṁ taṁ purisa thāmena purisa vīriyena purisa parakkamena pattabbaṁ Na taṁ apāpuṇitvā Vīriyassa saṇṭhānaṁ bhavissati iti 
Dukkhaṁ bhikkhave kusīto viharati Vokiṇṇo pāpakehi akusalehi dhammehi Mahantaṁ ca sadatthaṁ parihāpeti 
Āraddha vīriyo ca kho bhikkhave sukhaṁ viharati Pavivitto pāpakehi akusalehi dhammehi Mahantaṁ ca sadatthaṁ paripūreti 
Na bhikkhave hīnena aggassa patti hoti Aggena ca kho bhikkhave aggassa patti hoti 
Maṇḍapeyyaṁ idaṁ bhikkhave brahmacariyaṁ 
Satthā sammukhī bhūto 
Tasmā iha bhikkhave vīriyaṁ ārabhatha Appattassa pattiyā Anadhigatassa adhigamāya Asacchikatassa sacchikiriyāya 
Evaṁ no ayaṁ amhākaṁ pabbajjā Avaṅkatā avañjhā bhavissati Saphalā saudrayā 
Yesaṁ mayaṁ paribhuñjāma Cīvara piṇḍapāta Sena asana gilāna-ppaccaya bhesajja parikkhāraṁ Tesaṁ te kārā amhesu Maha-pphalā bhavissanti maha ānisaṁsa iti 
Evaṁ hi vo bhikkhave sikkhitabbaṁ 
Atta atthaṁ vā hi bhikkhave sampassamānena Alaṁ eva appamādena sampādetuṁ  
Para atthaṁ vā hi bhikkhave sampassamānena Alaṁ eva appamādena sampādetuṁ 
Ubhaya atthaṁ vā hi bhikkhave sampassamānena Alaṁ eva appamādena sampādetuṁ iti 
 
Buddha pacchima ovāda 
Handa mayaṁ buddha pacchima ovāda bhaṇāmase  
 
Siyā kho tumhākaṁ evaṁ assa Atīta-satthukaṁ pāvacanaṁ na atthi no sattha iti 
Na kho pana etaṁ evaṁ daṭṭhabbaṁ 
Yo vo mayā dhammo ca vinayo ca desito paññatto So vo maṁ accayena satthā 
Handa dāni bhikkhave āmantayāmi vo Vaya dhammā saṅkhārā Appamādena sampādetha 
Ayaṁ tathāgatassa pacchimā vācā 
 
Cattaro parrikhārā 
Handa mayaṁ taṁ khaṇika paccavekkhaṇa pāṭhaṁ bhaṇāmase  
 
Paṭisaṅkhā yoniso cīvaraṁ paṭisevāmi Yāva eva sītassa paṭighātāya Uṇhassa paṭighātāya Ḍaṁsa makasa vāta atapa siriṁsapa samphassānaṁ paṭighātāya Yāva eva hirikopina paṭicchādana atthaṁ 
Paṭisaṅkhā yoniso piṇḍapātaṁ paṭisevāmi na eva davāya na madāya na maṇḍanāya na vibhūsanāya Yāva eva imassa kāyassa ṭhitiyā yāpanāya vihiṁsa uparatiyā brahmacariy anuggahāya Iti purāṇaṁ ca vedanaṁ paṭihaṅkhāmi navaṁ ca vedanaṁ na uppādessāmi Yātrā ca me bhavissati anavajjatā ca phāsuvihāro ca iti 
Paṭisaṅkhā yoniso sena asanaṁ paṭisevāmi Yāva eva sītassa paṭighātāya Uṇhassa paṭighātāya Ḍaṁsa makasa vāta atapa siriṁsapa samphassānaṁ paṭighātāya Yāva eva utuparissaya vinodanaṁ paṭisallāna arāṁ atthaṁ 
Paṭisaṅkhā yoniso gilāna paccaya bhesajja parikkhāraṁ paṭisevāmi Yāva eva uppannānaṁ veyyābādhikānaṁ vedanānaṁ paṭighātāya Abyāpajjha paramatāya iti 
 
Āhāra paṭikūla paccavekkhaṇa pāṭho  
Handa mayaṁ āhāra paṭikūla paccavekkhaṇa pāṭhaṁ bhaṇāmase  
 
Āhāre paṭikūla-saññā-paricitena bhikkhave bhikkhuno cetasā bahulaṁ viharato Rasa-taṇhāya cittaṁ patilīyati Patikuṭati pativattati na sampasāriyati Upekkhā vā pāṭikulyatā vā saṇṭhāti 
 
Mettā pharaṇa 
Handa mayaṁ mettāpharaṇaṁ karomase  
 
Ahaṁ sukhito homi 
Niddukkho homi 
Avero homi 
Abyāpajjho homi 
Anīgho homi 
Sukhī attānaṁ pariharāmi 
Sabbe sattā sukhitā hontu 
Sabbe sattā averā hontu 
Sabbe sattā abyāpajjhā hontu 
Sabbe sattā anīghā hontu 
Sabbe sattā sukhī attānaṁ pariharantu 
Sabbe sattā sabba-dukkhā pamuccantu 
Sabbe sattā laddha sampattito mā vigacchantu 
Sabbe sattā kamma-ssakā kamma-dāya adā kamma-yonī kamma-bandhū kamma-paṭisaraṇā 
Yaṁ kammaṁ karissanti Kalyāṇaṁ vā pāpakaṁ vā Tassa dāya adā bhavissanti 
 
 
Brahmavihārā 
Handa mayaṁ caturappamaññā obhāsanaṁ karomase  
 
Mettā sahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ iti uddhaṁ adho tiriyaṁ sabbadhi sabbattatāya sabbāvantaṁ lokaṁ mettā sahagatena cetasā vipulena mahaggatena appamāṇena averena abyāpajjhena pharitvā viharati 
Karuṇā sahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ iti uddhaṁ adho tiriyaṁ sabbadhi sabbattatāya sabbāvantaṁ lokaṁ karuṇā sahagatena cetasā vipulena mahaggatena appamāṇena averena abyāpajjhena pharitvā viharati 
Muditā sahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ iti uddhaṁ adho tiriyaṁ sabbadhi sabbattatāya sabbāvantaṁ lokaṁ muditā sahagatena cetasā vipulena mahaggatena appamāṇena averena abyāpajjhena pharitvā viharati 
Upekkhā sahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ iti uddhaṁ adho tiriyaṁ sabbadhi sabbattatāya sabbāvantaṁ lokaṁ upekkhā sahagatena cetasā vipulena mahaggatena appamāṇena averena abyāpajjhena pharitvā viharati iti 
 
Pañca abhiṇha paccavekkhaṇā 
Handa mayaṁ abhiṇha paccavekkhaṇa pāṭhaṁ bhaṇāmase  
Jarā dhammo amhi jaraṁ anatīto 
Byādhi dhammo amhi byādhiṁ anatīto 
Maraṇa dhammo amhi maraṇaṁ anatīto 
Sabbehi me piyehi manāpehi nānābhāvo vinābhāvo  
Kamma-ssako amhi kamma-dāya ado kamma-yoni kamma-bandhu kamma-paṭisaraṇo 
Yaṁ kammaṁ karissāmi Kalyāṇaṁ vā pāpakaṁ vā Tassa dāya ado bhavissāmi 
Evaṁ amhehi abhiṇhaṁ paccavekkhitabbaṁ 
 
Dasadhammā pabbajita abhiṇha paccavekkhaṇā 
Handa mayaṁ pabbajita abhiṇha paccavekkhaṇa pāṭhaṁ bhaṇāmase  
 
Dasa ime bhikkhave dhammā Pabbajitena abhiṇhaṁ paccavekkhitabbā 
Katame dasa 
Vevaṇṇiya amhi ajjhūpagato iti Pabbajitena abhiṇhaṁ paccavekkhitabbaṁ 
Para-paṭibaddhā me jīvika iti Pabbajitena abhiṇhaṁ paccavekkhitabbaṁ 
Añño me ākappo karaṇīyo iti Pabbajitena abhiṇhaṁ paccavekkhitabbaṁ 
Kacci nu kho me attā sīlato na upavadati iti Pabbajitena abhiṇhaṁ paccavekkhitabbaṁ 
Kacci nu kho maṁ anuvicca viññū sabrahmacārī sīlato na upavadanti iti Pabbajitena abhiṇhaṁ paccavekkhitabbaṁ 
Sabbehi me piyehi manāpehi nānābhāvo vinābhāvo iti Pabbajitena abhiṇhaṁ paccavekkhitabbaṁ 
Kamma-ssako amhi kamma-dāya ado kamma-yoni kamma-bandhu kamma-paṭisaraṇo Yaṁ kammaṁ karissāmi Kalyāṇaṁ vā pāpakaṁ vā Tassa dāya ado bhavissāmi iti Pabbajitena abhiṇhaṁ paccavekkhitabbaṁ 
Kathaṁ bhūtassa me rattiṁ divā vītipatanti iti Pabbajitena abhiṇhaṁ paccavekkhitabbaṁ 
Kacci nu kho ahaṁ suñña agāre abhiramāmi iti Pabbajitena abhiṇhaṁ paccavekkhitabbaṁ 
Atthi nu kho me uttari manussa dhammā alaṁ ariya ñāṇa dassana viseso adhigato So ahaṁ pacchime kāle sabrahmacārīhi puṭṭho na maṅku bhavissāmi iti Pabbajitena abhiṇhaṁ paccavekkhitabbaṁ 
Ime kho bhikkhave dasa dhammā 
Pabbajitena abhiṇhaṁ paccavekkhitabba iti 
 
Dvattiṁsa akāra paccavekkhaṇa 
Handa mayaṁ dvattiṁsa akāra pāṭhaṁ bhaṇāmase  
 
Ayaṁ kho me kāyo uddhaṁ pādatalā adho kesa-matthakā taca-pariyanto pūro nāna-ppakārassa asucino 
Atthi imasmiṁ kāye kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttaṁ matthaluṅgaṁ iti  
Evaṁ ayaṁ me kāyo uddhaṁ pādatalā adho kesa-matthakā taca-pariyanto pūro nāna-ppakārassa asucino 
  
Anicc anussati 
Handa mayaṁ anicc anussati pāṭhaṁ bhaṇāmase  
Sabbe saṅkhārā anicca Sabbe saṅkhārā dukkhā Sabbe dhammā anattā 
Addhuvaṁ jīvitaṁ Dhuvaṁ maraṇaṁ Avassaṁ mayā maritabbaṁ Maraṇa pariyosānaṁ me jīvitaṁ Jīvitaṁ me aniyataṁ Maraṇaṁ me niyataṁ 
Vata Ayaṁ kāyo Aciraṁ Apeta viññāṇo Chuḍḍho Adhisessati Paṭhaviṁ Kaliṅgaraṁ iva Niratthaṁ 
Aniccā vata saṅkhārā Uppāda vaya dhammino Uppajjitvā nirujjhanti Tesaṁ vūpasamo sukho 
 
Dhammacakkappavattana sutta 
 
Evaṁ me sutaṁ Ekaṁ samayaṁ bhagavā bārāṇasiyaṁ viharati isipatane migadāye. Tatra kho bhagavā pañca-vaggiye bhikkhū āmantesi:  
Dve ime bhikkhave antā pabbajitena na sevitabbā: yo ca āyaṁ kāmesu kāma-sukhallik anuyogo hīno gammo pothujjaniko anariyo anattha-sañhito yo ca āyaṁ atta-kilamatha ānuyogo dukkho anariyo anattha-sañhito. 
Ete te bhikkhave ubho ante anupagamma majjhimā paṭipadā tathāgatena abhisambuddhā cakkhu-karaṇī ñāṇa-karaṇī upasamāya abhiññāya sambodhāya nibbānāya saṁvattati 
Katamā ca sā bhikkhave majjhimā paṭipadā tathāgatena abhisambuddhā cakkhu-karaṇī ñāṇa-karaṇī upasamāya abhiññāya sambodhāya nibbānāya saṁvattati? 
Ayaṁ eva ariyo aṭṭha aṅgiko maggo seyyathā idaṁ:  
Sammā diṭṭhi sammā saṅkappo sammā vācā sammā kammanto sammā ājīvo sammā vāyāmo sammā sati sammā samādhi 
Ayaṁ kho sā bhikkhave majjhimā paṭipadā tathāgatena abhisambuddhā cakkhu-karaṇī ñāṇa-karaṇī upasamāya abhiññāya sambodhāya nibbānāya saṁvattati 
Idaṁ kho pana bhikkhave dukkhaṁ ariyasaccaṁ:  
Jāti api dukkhā jarā api dukkhā byādhi api dukkho maraṇaṁ api dukkhaṁ Soka parideva dukkha domanassa upāyāsā api dukkhā appiyehi sampayogo dukkho piyehi vippayogo dukkho yaṁ apicchaṁ na labhati taṁ api dukkhaṁ saṅkhittena pañca upādāna-kkhandhā dukkhā 
Idaṁ kho pana bhikkhave dukkha-samudayo ariyasaccaṁ:  
Ya āyaṁ taṇhā ponobbhavikā nandi-rāga-sahagatā tatra tatra abhinandinī seyyathā idaṁ: kāma-taṇhā bhava-taṇhā vibhava-taṇhā 
Idaṁ kho pana bhikkhave dukkha-nirodho ariyasaccaṁ:  
Yo tassā yeva taṇhāya asesa-virāga-nirodho cāgo paṭinissaggo mutti anālayo 
Idaṁ kho pana bhikkhave dukkha-nirodha-gāminī paṭipadā ariyasaccaṁ:  
Ayaṁ eva ariyo aṭṭha aṅgiko maggo seyyathā idaṁ: sammā diṭṭhi sammā saṅkappo sammā vācā sammā kammanto sammā ājīvo sammā vāyāmo sammā sati sammā samādhi 
Idaṁ dukkhaṁ ariyasaccanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Taṁ kho panidaṁ dukkhaṁ ariyasaccaṁ pariññeyyaṁ iti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Taṁ kho panidaṁ dukkhaṁ ariyasaccaṁ pariññātanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Idaṁ dukkha-samudayo ariyasaccanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Taṁ kho panidaṁ dukkha-samudayo ariyasaccaṁ pahātabbaṁ iti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Taṁ kho panidaṁ dukkha-samudayo ariyasaccaṁ pahīnanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Idaṁ dukkha-nirodho ariyasaccanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Taṁ kho panidaṁ dukkha-nirodho ariyasaccaṁ sacchikātabbaṁ iti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Taṁ kho panidaṁ dukkha-nirodho ariyasaccaṁ sacchikatanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Idaṁ dukkha-nirodha-gāminī paṭipadā ariyasaccanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Taṁ kho panidaṁ dukkha-nirodha-gāminī paṭipadā ariyasaccaṁ bhāvetabbaṁ iti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Taṁ kho panidaṁ dukkha-nirodha-gāminī paṭipadā ariyasaccaṁ bhāvitanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi 
Yāvakīvaṁ ca me bhikkhave imesu catūsu ariyasaccesu evaṁ tiparivaṭṭaṁ dvādasākāraṁ yathā-bhūtaṁ ñāṇa-dassanaṁ na suvisuddhaṁ ahosi na eva tāva ahaṁ bhikkhave sadevake loke samārake sabrahmake sassamaṇa-brāhmaṇiyā pajāya sadeva-manussāya anuttaraṁ sammāsambodhiṁ abhisambuddho paccaññāsiṁ 
Yato ca kho me bhikkhave imesu catūsu ariyasaccesu evaṁ tiparivaṭṭaṁ dvādasākāraṁ yathā-bhūtaṁ ñāṇa-dassanaṁ suvisuddham ahosi atha aham bhikkhave sadevake loke samārake sabrahmake sassamaṇa-brāhmaṇiyā pajāya sadeva-manussāya anuttaraṁ sammāsambodhiṁ abhisambuddho paccaññāsiṁ Ñāṇaṁ ca pana me dassanaṁ udapādi 
Akuppā me vimutti ayaṁ antimā jāti na atthi dāni punabbhavo iti 
Idam avoca bhagavā attamanā pañca-vaggiyā bhikkhu bhagavato bhāsitaṁ abhinanduṁ 
Imasmiṁ ca pana veyyākaraṇasmiṁ bhaññamāne āyasmato koṇḍaññassa virajaṁ vītamalaṁ dhammacakkhuṁ udapādi: Yaṁ kiṁ ci samudaya-dhammaṁ sabbaṁ taṁ nirodha-dhammaṁ iti 
Pavattite ca bhagavatā dhamma-cakke bhummā devā saddaṁ anussāvesuṁ:  
Etaṁ bhagavatā bārāṇasiyaṁ isipatane migadāye anuttaraṁ dhamma-cakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ iti 
Bhummānaṁ devānaṁ saddaṁ sutvā Cātu-mmahā-rājikā devā saddaṁ anussāvesuṁ... 
Cātu-mmahā-rājikanaṁ devānaṁ saddaṁ sutvā Tāvatiṁsā devā saddaṁ anussāvesuṁ... 
Tāvatiṁsānaṁ devānaṁ saddaṁ sutvā Yāmā devā saddaṁ anussāvesuṁ... 
Yāmānaṁ devānaṁ saddaṁ sutvā Tusitā devā saddaṁ anussāvesuṁ... 
Tusitānaṁ devānaṁ saddaṁ sutvā Nimmānaratī devā saddamanussavesum... 
Nimmāna-ratīnaṁ devānaṁ saddaṁ sutvā Paranimmitavasavattī devā saddaṁ anussāvesuṁ... 
Para-nimmita-vasa-vattīnaṁ devānaṁ saddaṁ sutvā Brahmakāyikā devā saddaṁ anussāvesuṁ:  
Etaṁ bhagavatā bārāṇasiyaṁ isipatane migadāye anuttaraṁ dhamma-cakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ iti 
Itiha tena khaṇena tena muhuttena yāva brahmalokā saddo abbhuggacchi. Ayaṁ ca dasasahassī lokadhātu saṅkaṁ api sampakaṁ api sampavedhi appamāṇo ca oḷāro obhāso loke pāturahosi atikkamṁ eva devānaṁ dev anubhāvaṁAtha kho bhagavā udānaṁ udānesi:  
Aññāsi vata bho koṇḍañño aññāsi vata bho koṇḍañño iti Iti ha idaṁ āyasmato koṇḍaññassa aññākoṇḍañño tva eva nāmaṁ ahosi iti 
 
Anatta lakkhaṇa sutta 
 
Evaṁ me sutaṁ Ekaṁ samayaṁ bhagavā bārāṇasiyaṁ viharati isipatane migadāye  
Tatra kho bhagavā pañca-vaggiye bhikkhū āmantesi: Bhikkhavo iti Bhadante iti te bhikkhū bhagavato paccassosuṁ Bhagavā etaṁ avoca Rūpaṁ bhikkhave anattā rūpaṁ ca ha idaṁ bhikkhave attā abhavissa na idaṁ rūpaṁ ābādhāya saṁvatteyya labbhetha ca rūpe Evaṁ me rūpaṁ hotu evaṁ me rūpaṁ mā ahosi iti 
Yasmā ca kho bhikkhave rūpaṁ anattā tasmā rūpaṁ ābādhāya saṁvattati na ca labbhati rūpe Evaṁ me rūpaṁ hotu evaṁ me rūpaṁ mā ahosi iti 
Vedanā anattā vedanā ca ha idaṁ bhikkhave attā abhavissa na idaṁ vedanā ābādhāya saṁvatteyya labbhetha ca vedanāya Evaṁ me vedanā hotu evaṁ me vedanā mā ahosi iti 
Yasmā ca kho bhikkhave vedanā anattā tasmā vedanā ābādhāya saṁvattati na ca labbhati vedanāya Evaṁ me vedanā hotu evaṁ me vedanā mā ahosi iti 
Saññā anattā saññā ca ha idaṁ bhikkhave attā abhavissa na idaṁ saññā ābādhāya saṁvatteyya labbhetha ca saññāya Evaṁ me saññā hotu evaṁ me saññā mā ahosi iti 
Yasmā ca kho bhikkhave saññā anattā tasmā saññā ābādhāya saṁvattati na ca labbhati saññāya Evaṁ me saññā hotu evaṁ me saññā mā ahosi iti 
Saṅkhārā anattā saṅkhārā ca ha idaṁ bhikkhave attā abhavissaṁsu na idaṁ saṅkhārā ābādhāya saṁvatteyyuṁ labbhetha ca saṅkhāresu Evaṁ me saṅkhārā hontu evaṁ me saṅkhārā mā ahesuṁ iti 
Yasmā ca kho bhikkhave saṅkhārā anattā tasmā saṅkhārā ābādhāya saṁvattanti na ca labbhati saṅkhāresu Evaṁ me saṅkhārā hontu evaṁ me saṅkhārā mā ahesuṁ iti 
Viññāṇaṁ anattā viññāṇaṁ ca ha idaṁ bhikkhave attā abhavissa na idaṁ viññāṇam ābādhāya saṁvatteyya labbhetha ca viññāṇe Evaṁ me viññāṇaṁ hotu evaṁ me viññāṇaṁ mā ahosi iti 
Yasmā ca kho bhikkhave viññāṇaṁ anattā tasmā viññāṇaṁ ābādhāya saṁvattati na ca labbhati viññāṇe Evaṁ me viññāṇaṁ hotu evaṁ me viññāṇaṁ mā ahosi itiTaṁ kiṁ maññatha bhikkhave Rūpaṁ niccaṁ vā aniccaṁ va iti? 
Aniccaṁ bhante 
Yaṁ pan aniccaṁ dukkhaṁ vā taṁ sukhaṁ va iti? 
Dukkhaṁ bhante 
Yaṁ pan aniccaṁ dukkhaṁ viparināma-dhammaṁ kallaṁ nu taṁ samanupassituṁ Etaṁ mama eso ahaṁ asmi eso me atta iti? 
No ha etaṁ bhante 
Taṁ kiṁ maññatha bhikkhave vedanā niccā vā aniccā va iti? 
Aniccā bhante 
Yaṁ pan aniccaṁ dukkhaṁ vā taṁ sukhaṁ va iti? 
Dukkhaṁ bhante 
Yaṁ pan aniccaṁ dukkhaṁ viparināma-dhammaṁ kallaṁ nu taṁ samanupassituṁ Etaṁ mama eso ahaṁ asmi eso me atta iti? 
No ha etaṁ bhante 
Taṁ kiṁ maññatha bhikkhave saññā niccā vā aniccā va iti? 
Aniccā bhante 
Yaṁ pan aniccaṁ dukkhaṁ vā taṁ sukhaṁ va iti? 
Dukkhaṁ bhante 
Yaṁ pan aniccaṁ dukkhaṁ viparināma-dhammaṁ kallaṁ nu taṁ samanupassituṁ Etaṁ mama eso ahaṁ asmi eso me atta iti? 
No ha etaṁ bhante 
Taṁ kiṁ maññatha bhikkhave saṅkhārā niccā vā aniccā va iti? 
Aniccā bhante 
Yaṁ pan aniccaṁ dukkhaṁ vā taṁ sukhaṁ va iti? 
Dukkhaṁ bhante 
Yaṁ pan aniccaṁ dukkhaṁ viparināma-dhammaṁ kallaṁ nu taṁ samanupassituṁ Etaṁ mama eso ahaṁ asmi eso me atta iti? 
No ha etaṁ bhante 
Taṁ kiṁ maññatha bhikkhave viññāṇaṁ niccaṁ vā aniccaṁ va iti? 
Aniccaṁ bhante 
Yaṁ pan aniccaṁ dukkhaṁ vā taṁ sukhaṁ va iti? 
Dukkhaṁ bhante 
Yaṁ pan aniccaṁ dukkhaṁ viparināma-dhammaṁ kallaṁ nu taṁ samanupassituṁ Etaṁ mama eso ahaṁ asmi eso me atta iti? 
No ha etaṁ bhante Tasmā iha bhikkhave Yaṁ kiñci rūpaṁ atīt anāgata paccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ rūpaṁ: na etaṁ mama na eso ahaṁ asmi na ṁ eso atta iti evaṁ etaṁ yathā-bhūtaṁ sammappaññāya daṭṭhabbaṁ 
Yā kāci vedanā atīt anāgata paccuppannā ajjhattā vā bahiddhā vā oḷārikā vā sukhumā vā hīnā vā paṇītā vā yā dūre santike vā sabbā vedanā: na etaṁ mama na eso ahaṁ asmi na ṁ eso atta iti evaṁ etaṁ yathā-bhūtaṁ sammappaññāya daṭṭhabbaṁ 
Yā kāci saññā atīt anāgata paccuppannā ajjhattā vā bahiddhā vā oḷārikā vā sukhumā vā hīnā vā paṇītā vā yā dūre santike vā sabbā saññā: na etaṁ mama na eso ahaṁ asmi na ṁ eso atta iti evaṁ etaṁ yathā-bhūtaṁ sammappaññāya daṭṭhabbaṁ 
Ye keci saṅkhārā atīt anāgata paccuppannā ajjhattā vā bahiddhā vā oḷārikā vā sukhumā vā hīnā vā paṇītā vā yā dūre santike vā sabbe saṅkhārā: na etaṁ mama na eso ahaṁ asmi na ṁ eso atta iti evaṁ etaṁ yathā-bhūtaṁ sammappaññāya daṭṭhabbaṁ 
Yaṁ kiñci viññāṇaṁ atīt anāgata paccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ viññāṇaṁ: na etaṁ mama na eso ahaṁ asmi na ṁ eso atta iti evaṁ etaṁ yathā-bhūtaṁ sammappaññāya daṭṭhabbaṁEvaṁ passaṁ bhikkhave Sutvā ariyasāvako rūpasmiṁ api nibbindati vedanāya api nibbindati saññāya api nibbindati saṅkhāresu api nibbindati viññāṇasmiṁ api nibbindati nibbindaṁ virajjati virāgā vimuccati vimuttasmiṁ vimuttaṁ iti ñāṇaṁ hoti Khīṇā jāti vusitaṁ brahmacariyaṁ kataṁ karaṇīyaṁ na aparaṁ itthattāya iti pajānāti iti 
Idaṁ avoca bhagavā Attamanā pañca-vaggiyā bhikkhū bhagavato bhāsitaṁ abhinanduṁ Imasmiṁ ca pana veyyākaraṇasmiṁ bhaññamāne pañca-vaggiyānaṁ bhikkhūnaṁ anupādāya āsavehi cittāni vimucciṁsu iti 
 
Āditta pariyāya suttaEvaṁ me sutaṁ  
 
Ekaṁ samayaṁ bhagavā gayāyaṁ viharati gayāsīse saddhiṁ bhikkhu-sahassena Tatra kho bhagavā bhikkhū āmantesi: Sabbaṁ bhikkhave ādittaṁ! 
Kiṁ ca bhikkhave sabbaṁ ādittaṁ? 
Cakkhuṁ bhikkhave ādittaṁ rūpā ādittā cakkhu-viññāṇaṁ ādittaṁ cakkhu-samphasso āditto yaṁ api idaṁ cakkhu-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā taṁ api ādittaṁ Kena ādittaṁ? 
Ādittaṁ rāga agginā dosa agginā moha agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi 
Sotaṁ ādittaṁ saddā ādittā sota-viññāṇaṁ ādittaṁ sota-samphasso āditto yaṁ api idaṁ sota-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā taṁ api ādittaṁ Kena ādittaṁ? 
Ādittaṁ rāga agginā dosa agginā moha agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi 
Ghānaṁ ādittaṁ gandhā ādittā ghāna-viññāṇaṁ ādittaṁ ghāna-samphasso āditto yaṁ api idaṁ ghāna-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā taṁ api ādittaṁ Kena ādittaṁ? 
Ādittaṁ rāga agginā dosa agginā moha agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi 
Jivhā ādittā rasā ādittā jivhā-viññāṇaṁ ādittaṁ jivhā-samphasso āditto yaṁ api idaṁ jivhā-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā taṁ api ādittaṁ Kena ādittaṁ? 
Ādittaṁ rāga agginā dosa agginā moha agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi 
Kāyo āditto phoṭṭhabbā ādittā kāya-viññāṇaṁ ādittaṁ kāya-samphasso āditto yaṁ api idaṁ kāya-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā taṁ api ādittaṁ Kena ādittaṁ? 
Ādittaṁ rāga agginā dosa agginā moha agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi 
Mano āditto dhammā ādittā mano-viññāṇaṁ ādittaṁ mano-samphasso āditto yaṁ api idaṁ mano-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā taṁ api ādittaṁ Kena ādittaṁ? 
Ādittaṁ rāga agginā dosa agginā moha agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmiEvaṁ passaṁ bhikkhave Sutvā ariyasāvako cakkhusmiṁ api nibbindati rūpesu api nibbindati cakkhu-viññāṇe api nibbindati cakkhu-samphasse api nibbindati yaṁ api idaṁ cakkhu-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā tasmiṁ api nibbindati 
Sotasmiṁ api nibbindati saddesu api nibbindati sota-viññāṇe api nibbindati sota-samphasse api nibbindati yaṁ api idaṁ sota-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā tasmiṁ api nibbindati 
Ghānasmiṁ api nibbindati gandhesu api nibbindati ghāna-viññāṇe api nibbindati ghāna-samphasse api nibbindati yaṁ api idaṁ ghāna-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā tasmiṁ api nibbindati 
Jivhāya api nibbindati rasesu api nibbindati jivhā-viññāṇe api nibbindati jivhā-samphasse api nibbindati yaṁ api idaṁ jivhā-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā tasmiṁ api nibbindati 
Kāyasmiṁ api nibbindati phoṭṭhabbesu api nibbindati kāya-viññāṇe api nibbindati kāya-samphasse api nibbindati yaṁ api idaṁ kāya-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā tasmiṁ api nibbindati 
Manasmiṁ api nibbindati dhammesu api nibbindati mano-viññāṇe api nibbindati mano-samphasse api nibbindati yaṁ api idaṁ mano-samphassa-paccayā uppajjati vedayitaṁ sukhaṁ vā dukkhaṁ vā adukkhaṁ asukhaṁ vā tasmiṁ api nibbindati 
Nibbindaṁ virajjati virāgā vimuccati vimuttasmiṁ vimuttaṁ iti ñāṇaṁ hoti:  
Khīṇā jāti vusitaṁ brahmacariyaṁ kataṁ karaṇīyaṁ na aparaṁ itthattāya iti pajānāti iti 
Idaṁ avoca bhagavā Attamanā te bhikkhū bhagavato bhāsitaṁ abhinanduṁ. Imasmiṁ ca pana veyyākaraṇasmiṁ bhaññamāne tassa bhikkhu-sahassassa anupādāya āsavehi cittāni vimucciṁsu iti 
 
Yathā vāri vahā pūrā 
 
Yathā vāri vahā pūrā Paripūrenti sāgaraṁ Evaṁ eva ito dinnaṁ Petānaṁ upakappati 
Icchitaṁ patthitaṁ tumhaṁ Khippaṁ eva samijjhatu 
Sabbe pūrentu saṅkappā Cando paṇṇaraso yathā Maṇi joti raso yathā 
Sabba itiyo vivajjantu Sabba rogo vinassatu Mā te bhavatva antarāyo Sukhī dīgha āyuko bhava 
Abhivādana sīlissa Niccaṁ vuḍḍha apacāyino Cattāro dhammā vaḍḍhanti Āyu vaṇṇo sukhaṁ balaṁ 
 
Yo yassa bhojanaṁ deti So tassa deti pañca api Āyuṁ balaṁ sukhaṁ vaṇṇaṁ Paṭibhānaṁ ca pañcamaṁ  
Āyu do bala do dhīro Vaṇṇa do paṭibhāṇa do Sukhassa dātā medhāvī Sukhaṁ so adhigacchati Āyuṁ datvā balaṁ vaṇṇaṁ Sukhaṁ ca paṭibhānakaṁ Dīgha āyu yasavā hoti Yattha yattha upapajjati  
Abhivādanasīlissa Niccaṁ vuḍḍha apacāyino Cattāro dhammā vaḍḍhanti Āyu vaṇṇo sukhaṁ balaṁ  
Padakkhiṇaṁ kāya-kammaṁ Vācākammaṁ padakkhiṇaṁ Padakkhiṇaṁ mano-kammaṁ Paṇīdhi te padakkhiṇe Padakkhiṇāni katvāna Labhanta atthe padakkhiṇe Te atthaladdhā sukhitā Virūḷhā buddhasāsane Arogā sukhitā hotha Saha sabbehi ñātibhī 
 
Aggato ve pasannānaṁ Aggaṁ dhammaṁ vijānataṁ 
Agge buddhe pasannānaṁ Dakkhiṇeyye anuttare 
Agge dhamme pasannānaṁ Virāga upasame sukhe 
Agge saṅghe pasannānaṁ Puññakkhette anuttare 
Aggasmiṁ dānaṁ dadataṁ Aggaṁ puññaṁ pavaḍḍhati 
Aggaṁ āyu ca vaṇṇo ca Yaso kitti sukhaṁ balaṁ 
Aggassa dātā medhāvī Agga dhamma samāhito 
Deva bhūto manusso vā Aggappatto pamodati iti 
Kāla dāna sutta gāthāKāle dadanti sapaññā Vadaññū vīta maccharā 
Kālena dinnaṁ ariyesu Uju bhūtesu tādisu 
Vippasanna manā tassa Vipulā hoti dakkhiṇā 
Ye tattha anumodanti Veyyāvaccaṁ karonti vā 
Na tena dakkhiṇā onā Te api puññassa bhāgino 
Tasmā dade appaṭivāna citto Yattha dinnaṁ mahapphalaṁ 
Puññāni para lokasmiṁ Patiṭṭhā honti pāṇinaṁ iti 
 
So attha laddho  
 
So attha laddho sukhito Viruḷho buddha sāsane Arogo sukhito hohi Saha sabbehi ñātibhi 
Sā attha laddhā sukhitā Viruḷhā buddha sāsane Arogā sukhitā hohi Saha sabbehi ñātibhi 
Te attha laddhā sukhitā Viruḷhā buddha sāsane Arogā sukhitā hotha Saha sabbehi ñātibhi 
 
Evaṁ me sutaṁ Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tena upasaṅkami. Upasaṅkamitvā bhagavantaṁ abhivādetvā ekaṁ antaṁ aṭṭhāsi. Ekaṁ antaṁ ṭhitā kho sā devatā bhagavantaṁ gāthāya ajjhabhāsi:  
Bahū devā manussā ca Maṅgalāni acintayuṁ Ākaṅkhamānā sotthānaṁ Brūhi maṅgalaṁ uttamaṁ 
Asevanā ca bālānaṁ Paṇḍitānaṁ ca sevanā Pūjā ca pūjanīyānaṁ Etaṁ maṅgalaṁ uttamaṁ 
Paṭirūpa desa vāso ca Pubbe ca kata puññatā Atta sammā paṇidhi ca Etaṁ maṅgalaṁ uttamaṁ 
Bāhu saccaṁ ca sippaṁ ca Vinayo ca susikkhito Subhāsitā ca yā vācā Etaṁ maṅgalaṁ uttamaṁ 
Mātā pitu upaṭṭhānaṁ Putta dārassa saṅgaho Anākulā ca kammantā Etaṁ maṅgalaṁ uttamaṁ 
Dānaṁ ca dhamma cariyā ca Ñātakānaṁ ca saṅgaho Anavajjāni kammāni Etaṁ maṅgalaṁ uttamaṁ 
Āratī viratī pāpā Majja pānā ca saññamo Appamādo ca dhammesu Etaṁ maṅgalaṁ uttamaṁ 
Gāravo ca nivāto ca Santuṭṭhī ca kataññutā Kālena dhammassavanaṁ Etaṁ maṅgalaṁ uttamaṁ 
Khantī ca sovacassatā Samaṇānaṁ ca dassanaṁ Kālena dhamma sākacchā Etaṁ maṅgalaṁ uttamaṁ 
Tapo ca brahmacariyaṁ ca Ariya saccāna dassanaṁ Nibbāna sacchikiriyā ca Etaṁ maṅgalaṁ uttamaṁ 
Phuṭṭhassa loka dhammehi Cittaṁ yassa na kampati Asokaṁ virajaṁ khemaṁ Etaṁ maṅgalaṁ uttamaṁ 
Etādisāni katvāna Sabbatthaṁ aparājitā Sabbattha sotthiṁ gacchanti Taṁ tesaṁ maṅgalaṁ uttamaṁ iti  
 
Yāṁ īdha bhūtāni samāgatāni Bhummāni vā yāni va antalikkhe Sabba eva bhūtā sumanā bhavantu Atho api sakkacca suṇantu bhāsitaṁ 
Tasmā hi bhūtā nisāmetha sabbe Mettaṁ karotha mānusiyā pajāya Divā ca ratto ca haranti ye baliṁ Tasmā hi ne rakkhatha appamattā 
Yaṅ kiñci vittaṁ idha vā huraṁ vā Saggesu vā yaṁ ratanaṁ paṇītaṁ Na no samaṁ atthi tathāgatena Idaṁ api buddhe ratanaṁ paṇītaṁ Etena saccena suvatthi hotu 
Khayaṁ virāgaṁ amataṁ paṇītaṁ Yaṁ ajjhagā sakya munī samāhito Na tena dhammena saṁ atthi kiñci Idaṁ api dhamme ratanaṁ paṇītaṁ Etena saccena suvatthi hotu 
Yaṁ buddha seṭṭho parivaṇṇayī suciṁ Samādhiṁ anantarikaṁ yaṁ āhu Samādhinā tena samo na vijjati Idaṁ api dhamme ratanaṁ paṇītaṁ Etena saccena suvatthi hotu 
Ye puggalā aṭṭha sataṁ pasatthā Cattāri etāni yugāni honti Te dakkhiṇeyyā sugatassa sāvakā Etesu dinnāni mahapphalāni Idaṁ api saṅghe ratanaṁ paṇītaṁ Etena saccena suvatthi hotu 
Ye suppayuttā manasā daḷhena Nikkāmino gotama sāsanamhi Te patti pattā amataṁ vigayha Laddhā mudhā nibbutiṁ bhuñjamānā Idaṁ api saṅghe ratanaṁ paṇītaṁ Etena saccena suvatthi hotu 
Yatha inda khīlo paṭhaviṁ sito siyā Catubbhi vātebhi asampakampiyo Tatha upamaṁ sappurisaṁ vadāmi Yo ariya saccāni avecca passati Idaṁ api saṅghe ratanaṁ paṇītaṁ Etena saccena suvatthi hotu 
Ye ariya saccāni vibhāvayanti Gambhīra paññena sudesitāni Kiṁ ca api te honti bhusaṁ pamattā Na te bhavaṁ aṭṭhamaṁ ādiyanti Idaṁ api saṅghe ratanaṁ paṇītaṁ Etena saccena suvatthi hotu 
Sahā va assa dassana sampadāya Taya assu dhammā jahitā bhavanti Sakkāya diṭṭhi vicikicchitaṁ ca Sīlabbataṁ vā api yaṁ atthi kiñci Catūha apāyehi ca vippamutto Cha ca abhiṭhānāni abhabbo kātuṁ Idaṁ api saṅghe ratanaṁ paṇītaṁ Etena saccena suvatthi hotu 
Kiṁ ca api so kammaṁ karoti pāpakaṁ Kāyena vācā uda cetasā vā Abhabbo so tassa paṭicchadāya Abhabbatā diṭṭha padassa vuttā Idaṁ api saṅghe ratanaṁ paṇītaṁ Etena saccena suvatthi hotu 
Vanappagumbe yathā phussita agge Gimhāna māse paṭhamasmiṁ gimhe Tatha upamaṁ dhamma varaṁ adesayi Nibbāna gāmiṁ paramaṁ hitāya Idaṁ api buddhe ratanaṁ paṇītaṁ Etena saccena suvatthi hotu 
Varo varaññū vara do vara aharo Anuttaro dhamma varaṁ adesayi Idaṁ api buddhe ratanaṁ paṇītaṁ Etena saccena suvatthi hotu 
Khīṇaṁ purāṇaṁ navaṁ na atthi sambhavaṁ Viratta citta āyatike bhavasmiṁ Te khīṇa bījā aviruḷhi chandā Nibbanti dhīrā yathā'yam padīpo Idaṁ api saṅghe ratanaṁ paṇītaṁ Etena saccena suvatthi hotu 
Yāṁ īdha bhūtāni samāgatāni Bhummāni vā yāni va antalikkhe Tathāgataṁ deva manussa pūjitaṁ Buddhaṁ namassāma suvatthi hotu 
Yāṁ īdha bhūtāni samāgatāni Bhummāni vā yāni va antalikkhe Tathāgataṁ deva manussa pūjitaṁ Dhammaṁ namassāma suvatthi hotu 
Yāṁ īdha bhūtāni samāgatāni Bhummāni vā yāni va antalikkhe Tathāgataṁ deva manussa pūjitaṁ Saṅghaṁ namassāma suvatthi hotu  
 
Karaṇīyaṁ attha kusalena Yaṁ taṁ santaṁ padaṁ abhisamecca Sakko ujū ca suhujū ca Suvaco ca assa mudu anatimānī 
Santussako ca subharo ca Appakicco ca sallahuka vutti Santa indriyo ca nipako ca Appagabbho kulesu ananugiddho 
Na ca khuddaṁ samācare kiñci Yena viññū pare upavadeyyuṁ Sukhino vā khemino hontu Sabbe sattā bhavantu sukhita attā 
Ye keci pāṇa bhūta atthi Tasā vā thāvarā vā anavasesā Dīghā vā ye mahantā vā Majjhimā rassakā aṇuka thūlā 
Diṭṭhā vā ye ca adiṭṭhā Ye ca dūre vasanti avidūre Bhūtā vā sambhavesī vā Sabbe sattā bhavantu sukhita attā 
Na paro paraṁ nikubbetha Na atimaññetha katthaci naṁ kiñci Byārosanā paṭīgha saññā Na aññaṁ aññassa dukkhaṁ iccheyya 
Mātā yathā niyaṁ puttaṁ Āyusā eka puttaṁ anurakkhe Evaṁ api sabba bhūtesu Mānasaṁ bhāvaye aparimāṇaṁ 
Mettaṁ ca sabba lokasmiṁ Mānasaṁ bhāvaye aparimāṇaṁ Uddhaṁ adho ca tiriyaṁ ca Asambādhaṁ averaṁ asapattaṁ 
Tiṭṭhaṁ caraṁ nisinno vā Sayāno vā yāvata assa vigata middho Etaṁ satiṁ adhiṭṭheyya Brahmaṁ etaṁ vihāraṁ idhaṁ āhu 
Diṭṭhiṁ ca anupagamma Sīlavā dassanena sampanno Kāmesu vineyya gedhaṁ Na hi jātu gabbha seyyaṁ punar eti iti  
 
Khandha parittaṁ 
 
Virūpakkhehi me mettaṁ Mettaṁ erāpathehi me Chabyāputtehi me mettaṁ Mettaṁ kaṇhāgotamakehi ca 
Apādakehi me mettaṁ Mettaṁ dipādakehi me Catuppadehi me mettaṁ Mettaṁ bahuppadehi me 
Mā maṁ apādako hiṁsi Mā maṁ hiṁsi dipādako Mā maṁ catuppado hiṁsi Mā maṁ hiṁsi bahuppado 
Sabbe sattā sabbe pāṇā Sabbe bhūtā ca kevalā Sabbe bhadrāni passantu Mā kiñci pāpaṁ āgamā.  
Appamāṇo buddho Appamāṇo dhammo Appamāṇo saṅgho  
Pamāṇavantāni siriṁsapāni Ahi vicchikā satapadī Uṇṇānābhī sarabhū mūsikā  
Katā me rakkhā katā me parittā Paṭikkamantu bhūtāni So ahaṁ namo bhagavato Namo sattannaṁ sammā sambuddhānaṁ. 
 
Iti api so bhagavā Arahaṁ sammā sambuddho Vijjā caraṇa sampanno Sugato loka vidū Anuttaro purisa damma sārathi Satthā deva-manussānaṁ Buddho bhagava iti 
Svākkhāto bhagavatā dhammo Sandiṭṭhiko akāliko ehi passiko Opanayiko paccattaṁ veditabbo viññūhi iti 
Supaṭipanno bhagavato sāvaka saṅgho Uju paṭipanno bhagavato sāvaka saṅgho Ñāya paṭipanno bhagavato sāvaka saṅgho Sāmīci paṭipanno bhagavato sāvaka saṅgho Yaṁ idaṁ cattāri purisa yugāni aṭṭha purisa puggalā Esa bhagavato sāvaka saṅgho Āhuneyyo pāhuneyyo dakkhiṇeyyo añjali karaṇīyo Anuttaraṁ puñña-kkhettaṁ lokassa iti 
 
Sunakkhattaṁ sumaṅgalaṁ Supabhātaṁ suhuṭṭhitaṁ Sukhaṇo sumuhutto ca Suyiṭṭhaṁ brahmacārisu 
Padakkhiṇaṁ kāya kammaṁ Vācā kammaṁ padakkhiṇaṁ Padakkhiṇaṁ mano kammaṁ Paṇīdhi te padakkhiṇe Padakkhiṇāni katvāna Labhanta atthe padakkhiṇe 
 
Adāsi me akāsi me Ñāti mittā sakhā ca me Petānaṁ dakkhiṇaṁ dajjā Pubbe kataṁ anussaraṁ 
Na hi ruṇṇaṁ vā soko vā Yā va aññā paridevanā Na taṁ petānaṁ atthāya Evaṁ tiṭṭhanti ñātayo 
Ayaṁ ca kho dakkhinā dinnā Saṅghamhi supatiṭṭhitā Dīgharattaṁ hitāya assa Ṭhānaso upakappati 
So ñāti dhammo ca ayaṁ nidassito Petāna'pūjā ca katā uḷārā Balaṁ ca bhikkhūnaṁ anuppadinnaṁ Tumhehi puññaṁ pasutaṁ anappakaṁ iti 
 
Aniccā vata saṅkhārā Uppāda vaya dhammino Uppajjitvā nirujjhanti Tesaṁ vūpasamo sukho  
 
Aciraṁ vata ayaṁ kāyo Paṭhaviṁ adhisessati Chuḍḍho apeta viññāṇo Niratthaṁ va kaliṅgaraṁ  
 
Yo kho bhikkhu vā bhikkhunī vā upāsako vā upāsikā vā Dhamma anudhamma paṭipanno viharati Sāmīci-paṭipanno Anudhammacārī So tathāgataṁ sakkaroti garuṁ karoti māneti pūjeti apaciyati Paramāya pūjāya