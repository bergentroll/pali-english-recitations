Buddha-ādi-āmisa-pūjā

Yo so Bhagavā arahaṁ sammāsambuddho
Svākkhāto yena bhagavatā dhammo
Supaṭipanno yassa bhagavato sāvakasaṅgho
Taṃ mayaṁ bhagavantaṁ sadhammaṁ sasaṅghaṁ
Imehi sakkārehi yatha-arahaṁ āropitehi abhipūjayāma
Sādhu no bhante bhagavā sucira-parinibbuto api
Pacchimā-janat anukampa-mānasā
Ime sakkāre duggata-paṇṇākāra-bhūte paṭiggaṇhātu
Amhākaṁ dīgharattaṁ hitāya sukhāya
Arahaṁ Sammāsambuddho bhagavā
Buddhaṁ bhagavantaṁ abhivādemi
Svākkhāto Bhagavatā dhammo
Dhammaṁ namassāmi
Supaṭipanno Bhagavato sāvakasaṅgho
Saṅghaṁ namāmi

Buddha-abhitthuti
Handa mayaṁ buddha-abhitthutiṁ karomase 

Yo so tathāgato arahaṁ sammāsambuddho Vijjācaraṇa-sampanno Sugato Lokavidū Anuttaro purisadamma-sārathi Satthā deva-manussānaṁ Buddho bhagavā
Yo imaṁ lokaṁ sadevakaṁ samārakaṁ sabrahmakaṁ Sassamaṇa-brāhmaṇiṁ pajaṁ sadeva-manussaṁ sayaṁ abhiññā sacchikatvā pavedesi Yo dhammaṁ desesi ādi-kalyāṇaṁ majjhe-kalyāṇaṁ pariyosāna-kalyāṇaṁ Sātthaṁ sabyañjanaṁ kevala-paripuṇṇaṁ parisuddhaṁ brahmacariyaṁ pakāsesi
Taṃ ahaṁ bhagavantaṁ abhipūjayāmi taṃ ahaṁ bhagavantaṁ sirasā namāmi

Dhamma abhitthuti
Handa mayaṁ dhamma abhitthutiṁ karomase 

Yo so svākkhāto bhagavatā dhammo Sandiṭṭhiko Akāliko Ehipassiko Opanayiko Paccattaṁ veditabbo viññūhi
Taṃ ahaṁ dhammaṁ abhipūjayāmi taṃ ahaṁ dhammaṁ sirasā namāmi

Saṅgha-abhitthuti
Handa mayaṁ saṅgha-abhitthutiṁ karomase 

Yo so supaṭipanno bhagavato sāvakasaṅgho Ujupaṭipanno bhagavato sāvakasaṅgho Ñāyapaṭipanno bhagavato sāvakasaṅgho Sāmīcipaṭipanno bhagavato sāvakasaṅgho Yaṁ idaṁ cattāri purisayugāni aṭṭha purisapuggalā Esa bhagavato sāvakasaṅgho Āhuneyyo Pāhuneyyo Dakkhiṇeyyo Añjali-karaṇīyo Anuttaraṁ puññakkhettaṁ lokassa
Taṃ ahaṁ saṅghaṁ abhipūjayāmi taṃ ahaṁ saṅghaṁ sirasā namāmi

Ratanattaya-paṇāma
Handa mayaṁ ratanattaya-paṇāma-gāthāyo c'eva saṁvega-parikittana-pāṭhaṁ ca bhaṇāmase 

Buddho susuddho karuṇā-maha-aṇṇavo Yo'ccanta-suddhabbara-ñāṇa-locano Lokassa pāp'ūpakilesa-ghātako
Vandāmi buddhaṁ ahaṃ ādarena taṁ
Dhammo padīpo viya tassa satthuno
Yo magga-pāk'āmata-bheda-bhinnakoLoka uttaro yo ca taṁ attha-dīpano
Vandāmi dhammaṁ ahaṃ ādarena taṁ
Saṅgho sukhett'ābhyati-khetta-saññito
Yo diṭṭha-santo sugat anubodhako Lolappahīno ariyo sumedhaso
Vandāmi saṅghaṁ ahaṃ ādarena taṁ
Icc'evaṃ ekant'abhipūjaneyyakaṁ vatthu-ttayaṁ vandayat'ābhisaṅkhataṁ Puññaṁ mayā yaṁ mama sabba upaddavā Mā hontu ve tassa pabhāva-siddhiyā
Idha tathāgato loke uppanno arahaṁ sammāsambuddho
Dhammo ca desito niyyāniko upasamiko parinibbāniko sambodhagāmī sugatappavedito
Mayan'taṁ dhammaṁ sutvā evaṁ jānāma
Jāti api dukkhā Jarā api dukkhā Maraṇaṁ api dukkhaṁ Soka-parideva-dukkha-domanassa upāyāsā api dukkhā Appiyehi sampayogo dukkho Piyehi vippayogo dukkho Yaṃ p'icchaṁ na labhati taṁ api dukkhaṁ Saṅkhittena pañca upādānakkhandhā dukkhā
Seyyathā-idaṁ Rūp'ūpādānakkhandho Vedan'ūpādānakkhandho Saññ'ūpādānakkhandho Saṅkhār'ūpādānakkhandhoViññāṇ'ūpādānakkhandho
Yesaṁ pariññāya Dharamāno so bhagavā Evaṁ bahulaṁ sāvake vineti
Evaṁ bhāgā ca panassa bhagavato sāvakesu anusāsanī bahulā pavattati
Rūpaṁ aniccaṁ Vedanā aniccā Saññā aniccā Saṅkhārā aniccā Viññāṇaṁ aniccaṁ 
Rūpaṁ anattā Vedanā anattā Saññā anattā Saṅkhārā anattā Viññāṇaṁ anattā
Sabbe saṅkhārā aniccā Sabbe dhammā anatta iti
Te mayaṁ otiṇṇ'āmha jātiyā jarā-maraṇena Sokehi paridevehi dukkhehi domanassehi upāyāsehi Dukkha-otiṇṇā dukkha-paretā
App'evanāṃ imassa kevalassa dukkha-kkhandhassa antakiriyā paññāyetha iti
Cira-parinibbutaṁ api taṁ bhagavantaṁ uddissa arahantaṁ sammāsambuddhaṁ
Saddhā agārasmā anagāriyaṁ pabbajitā Tasmiṁ bhagavati brahmacariyaṁ carāma Bhikkhūnaṁ sikkhāsājīva-samāpannā
Taṁ no brahmacariyaṁ imassa kevalassa dukkha-kkhandhassa antakiriyāya saṁvattatu

Pacchima-vandanā

Arahaṁ Sammāsambuddho bhagavā
Buddhaṁ bhagavantaṁ abhivādemi
Svākkhāto Bhagavatā dhammo
Dhammaṁ namassāmi
Supaṭipanno Bhagavato sāvakasaṅgho
Saṅghaṁ namāmi

Buddha-paṭhama-bhāsita
Handa mayaṁ buddha-paṭhama-bhāsita-gāthāyo bhaṇāmase 

Aneka-jāti-saṁsāraṁ – Sandhāvissaṁ anibbisaṁ 
Gaha-kāraṁ gavesanto – Dukkhā jāti punappunaṁ
Gaha-kāraka diṭṭho'si – Puna gehaṁ na kāhasi 
Sabbā te phāsukā bhaggā – Gaha-kūṭaṁ visaṅkhataṁ 
Visaṅkhāra-gataṁ cittaṁ – Taṇhānaṁ khayaṃ ajjhagā

Dhamma-gārava
Handa mayaṁ dhamma-gārav'ādi-gāthāyo bhaṇāmase 

Ye ca atītā sambuddhā – Ye ca buddhā anāgatā 
Yo c'eta ahi sambuddho – Bahunnaṁ soka-nāsano
Sabbe saddhamma-garuno – Vihariṁsu viharanti ca 
Atho api viharissanti – Esā buddhāna dhammatā
Tasmā hi atta-kāmena – Mahattaṃ abhikaṅkhatā 
Saddhammo garu-kātabbo – Saraṁ buddhāna'sāsanaṁ
Na hi dhammo adhammo ca – Ubho sama-vipākino 
Adhammo nirayaṁ neti – Dhammo pāpeti suggatiṁ 
Dhammo have rakkhati dhamma-cāriṁ 
Dhammo suciṇṇo sukhaṃ āvahāti 
Es anisaṁso dhamme suciṇṇe 
Na duggatiṁ gacchati dhamma-cārī 

Khema-akhema-saraṇa-gamana
Handa mayaṁ khema-akhema-saraṇa-gamana-paridīpikā-gāthāyo bhaṇāmase 

Bahuṁ ve saraṇaṁ yanti – Pabbatāni vanāni ca 
Ārāma-rukkha-cetyāni – Manussā bhaya-tajjitā
N'etaṁ kho saraṇaṁ khemaṁ – N'etaṁ saraṇaṃ uttamaṁ 
N'etaṁ saraṇaṃ āgamma – Sabba-dukkhā pamuccati 
Yo ca buddhaṁ ca dhammaṁ ca – Saṅghaṁ ca saraṇaṁ gato 
Cattāri ariya-saccāni – Sammappaññāya passati
Dukkhaṁ dukkha-samuppādaṁ – Dukkhassa ca atikkamaṁ
Ariyaṁ c'aṭṭha-aṅgikaṁ maggaṁ – Dukkha-upasama-gāminaṁ
Etaṁ kho saraṇaṁ khemaṁ – Etaṁ saraṇaṃ uttamaṁ 
Etaṁ saraṇaṃ āgamma – Sabba-dukkhā pamuccati iti.

Ovāda-pāṭimokkha-gāthā
Handa mayaṁ ovāda-pāṭimokkha-gāthāyo bhaṇāmase 

Sabba-pāpassa akaraṇaṁ Kusalass'ūpasampadā
Sacitta-pariyodapanaṁ Etaṁ buddhāna'sāsanaṁ
Khantī paramaṁ tapo tītikkhā Nibbānaṁ paramaṁ vadanti buddhā
Na hi pabbajito par'ūpaghātī Samaṇo hoti paraṁ viheṭhayanto
Anūpavādo anūpaghāto Pāṭimokkhe ca saṁvaro
Mattaññutā ca bhattasmiṁ Pantaṁ ca sayan'āsanaṁ
Adhicitte ca āyogo Etaṁ buddhāna'sāsanaṁ

Ti-lakkhaṇā
Handa mayaṁ ti-lakkhaṇ'ādi-gāthāyo bhaṇāmase 

Sabbe saṅkhārā anicca iti – Yadā paññāya passati 
Atha nibbindati dukkhe – Esa maggo visuddhiyā
Sabbe saṅkhārā dukkha iti – Yadā paññāya passati 
Atha nibbindati dukkhe – Esa maggo visuddhiyā
Sabbe dhammā anatta iti – Yadā paññāya passati 
Atha nibbindati dukkhe – Esa maggo visuddhiyā 
Appakā te manussesu – Ye janā pāra-gāmino 
Atha-āyaṁ itarā pajā – Tīraṃ ev anudhāvati
Ye ca kho samma-akkhāte – Dhamme dhamma anuvattino 
Te janā pāraṃ essanti – Maccu-dheyyaṁ suduttaraṁ
Kaṇhaṁ dhammaṁ vippahāya – Sukkaṁ bhāvetha paṇḍito 
Okā anokaṃ āgamma – Viveke yattha dūramaṁ 
Tatr'ābhiratiṃ iccheyya – Hitvā kāme akiñcano 

Bhārā
Handa mayaṁ bhāra-sutta-gāthāyo bhaṇāmase 

Bhārā have pañcakkhandhā – Bhāra-hāro ca puggalo 
Bhār'ādānaṁ dukkhaṁ loke – Bhāra-nikkhepanaṁ sukhaṁ 
Nikkhipitvā garuṁ bhāraṁ – Aññaṁ bhāraṁ anādiya 
Samūlaṁ taṇhaṁ abbuyha – Nicchāto parinibbuto

Raṭṭhapāla-thera-gāthā
Handa mayaṁ raṭṭhapālatthera-gāthāyo bhaṇāmase 

Passa cittakataṁ bimbaṁ – Arukāyaṁ samussitaṁ 
Āturaṁ bahusaṅkappaṁ – Yassa na atthi dhuvaṁ ṭhiti
Passa cittakataṁ rūpaṁ – Maṇinā kuṇḍalena ca 
Aṭṭhiṁ tacena onaddhaṁ – Saha vatthehi sobhati
Alattakakatā pādā – Mukhaṁ cuṇṇakamakkhitaṁ 
Alaṁ bālassa mohāya – No ca pāragavesino
Aṭṭhapadakatā kesā – Nettā añjanamakkhitā 
Alaṁ bālassa mohāya – No ca pāragavesino
Añjanī'va navā cittā – Pūtikāyo alaṅ'kato 
Alaṁ bālassa mohāya – No ca pāragavesino
Passāmi loke sadhane manusse Laddhāna vittaṁ na dadanti mohā 
Luddhā dhanaṁ sannicayaṁ karonti Bhiyyo'va kāme abhipatthayanti
Rājā ca aññe ca bahū manussā Avītataṇhā maraṇaṁ upenti 
Ūnā'va hutvāna jahanti dehaṁ Kāmehi lokamhi na ha-atthi titti
Na dīghaṃ āyuṁ labhate dhanena Na c'āpi vittena jaraṁ vihanti 
Appaṁ ha-idaṁ jīvitaṃ āhu dhīrā Asassataṁ vippariṇāma-dhammaṁ
Tasmā hi paññā'va dhanena seyyā Yāya vosānaṃ idha-adhigacchati 
Abyositattā hi bhav'ābhavesu Pāpāni kammāni karoti mohā
Kāmā hi citrā madhurā manoramā Virūparūpena mathenti cittaṁ 
Ādīnavaṁ kāmaguṇesu disvā Tasmā ahaṁ pabbajito'mhi rāja
Dumapphalānī'va patanti māṇavā Daharā ca vuḍḍhā ca sarīrabhedā 
Etaṁ api disvā pabbajito'mhi rāja Apaṇṇakaṁ sāmaññaṃ eva seyyo 

Pārāpariya-thera-gāthā
Handa mayaṁ pārāpariyatthera-gāthāyo bhaṇāmase 

Aññathā lokanāthamhi – Tiṭṭhante purisa uttame 
Iriyaṁ āsi bhikkhūnaṁ – Aññathā dāni dissati
Sītavātaparittāṇaṁ – Hirikopīnachādanaṁ 
Matt'aṭṭhiyaṁ abhuñjiṁsu – Santuṭṭhā itar'ītare
Paṇītaṁ yadi vā lūkhaṁ – Appaṁ vā yadi vā bahuṁ 
Yāpan'atthaṁ abhuñjiṁsu – Agiddhā n'ādhimucchitā
Jīvitānaṁ parikkhāre – Bhesajje atha paccaye 
Na bāḷhaṁ ussukā āsuṁ – Yathā te āsavakkhaye
Araññe rukkhamūlesu – Kandarāsu guhāsu ca 
Vivekaṃ anubrūhantā – Vihaṁsu tap'parāyaṇā
Nīcā niviṭṭhā subharā – Mudū atthaddhamānasā 
Abyāsekā amukharā – Atthacintā vas anugā
Tato pāsādikaṁ āsi – Gataṁ bhuttaṁ nisevitaṁ 
Siniddhā teladhārā'va – Ahosi iriyāpatho
Yathā kaṇṭakaṭṭhānamhi – Careyya anupāhano 
Satiṁ upaṭṭhapetvāna – Evaṁ gāme munī care
Saritvā pubbake yogī – Tesaṁ vattaṃ anussaraṁ 
Kiṁ c'āpi pacchimo kālo – Phuseyya amataṁ padaṁ

Tāyana-gāthā
Handa mayaṁ tāyana-gāthāyo bhaṇāmase

Chinda sotaṁ parakkamma – Kāme panūda brāhmaṇa 
Nappahāya muni kāme – Nekattaṃ upapajjati 
Kayirā ce kayirātha-enaṁ – Daḷhaṃ enaṁ parakkame 
Sithilo hi paribbājo – Bhiyyo ākirate rajaṁ 
Akataṁ dukkaṭaṁ seyyo – Pacchā tappati dukkaṭaṁ 
Kataṁ ca sukataṁ seyyo – Yaṁ katvā n anutappati
Kuso yathā duggahito – Hatthaṃ ev anukantati 
Sāmaññaṁ dupparāmaṭṭhaṁ – Nirayāy'ūpakaḍḍhati
Yaṁ'kiñci sithilaṁ kammaṁ – Saṅkiliṭṭhaṁ ca yaṁ vataṁ 
Saṅkassaraṁ brahmacariyaṁ – Na taṁ hoti mahapphalaṁ iti

Pakiṇṇaka-gāthā
Handa mayaṁ pakiṇṇaka-gāthāyo bhaṇāmase 

Attadīpā bhikkhave viharatha attasaraṇā anaññasaraṇā 
Dhammadīpā dhammasaraṇā anaññasaraṇā
Appassut'āyaṁ puriso – Balibaddo'va jīrati 
Maṁsāni tassa vaḍḍhanti – Paññā tassa na vaḍḍhati
Uyyuñjanti satīmanto – Na nikete ramanti te 
Haṁsā'va pallalaṁ hitvā – Okaṃ okaṁ jahanti te
Yaṁ pubbe taṁ visosehi – Pacchā te sugat anugo kiñcanaṁ 
Majjhe ce no gahessasi – Upasanto carissasi 
Uṭṭhahatha nisīdatha – Ko attho supitena vo 
Āturānañ'hi kā niddā – Sallaviddhāna ruppataṁ
Uṭṭhahatha nisīdatha – Daḷhaṁ sikkhatha santiyā 
Mā vo pamatte viññāya – Maccurājā amohayittha vas anuge
Yāya devā manussā ca – Sitā tiṭṭhanti atthikā 
Taratha-etaṁ visattikaṁ – Khaṇo vo mā upaccagā 
Khaṇ'ātītā hi socanti – Nirayamhi samappitā
Pamādo rajo pamādo – Pamād anupatito rajo 
Appamādena vijjāya – Abbahe sallaṃ attano iti
Piyato jāyatī soko – Piyato jāyatī bhayaṁ 
Piyato vippamuttassa – na atthi soko kuto bhayaṁ
Tiṭṭhat'eva nibbānaṁ Tiṭṭhati nibbānagāmī maggo Maggakkhāyī tathāgato
Tumhehi kiccaṃ ātappaṁ
Yaṁ bhikkhave satthārā karaṇīyaṁ sāvakānaṁ Hitesinā anukampakena anukampaṁ upādāya Kataṁ vo taṁ mayā 
Etāni bhikkhave rukkhamūlāni Etāni suññ'āgārāni 
Jhāyatha bhikkhave mā pamādattha
Mā pacchā vippaṭisārino ahuvattha
Ayaṁ vo amhākaṁ anusāsani iti

Bhadd'eka-ratta
Handa mayaṁ bhadd'eka-ratta-gāthāyo bhaṇāmase 

Atītaṁ n anvāgameyya – Nappaṭikaṅkhe anāgataṁ 
Yaṁ atītaṃ pahīnan'taṁ – Appattaṁ ca anāgataṁ
Paccuppannaṁ ca yo dhammaṁ – Tattha tattha vipassati 
Asaṁhiraṁ asaṅkuppaṁ – Taṁ viddhāṃ anubrūhaye 
Ajj'eva kiccaṃ ātappaṁ – Ko jaññā maraṇaṁ suve 
Na hi no saṅgaran'tena – Mahā-senena maccunā
Evaṁ vihāriṃ ātāpiṁ – Aho-rattaṃ atanditaṁ 
Taṁ ve bhadd'eka-ratto iti – Santo ācikkhate muni

Dhamma-cakkappavattana
Handa mayaṁ dhamma-cakkappavattana-sutta-pāṭhaṁ bhaṇāmase 

Dve'me bhikkhave antā Pabbajitena na sevitabbā
Yo c'āyaṁ kāmesu kāma-sukha-allik anuyogo Hīno Gammo Pothujjaniko Anariyo Anattha-sañhito
Yo c'āyaṁ atta-kilamatha-anuyogo Dukkho Anariyo Anattha-sañhito
Ete te bhikkhave ubho ante anupagamma majjhimā paṭipadā tathāgatena abhisambuddhā Cakkhu-karaṇī Ñāṇa-karaṇī Upasamāya Abhiññāya Sambodhāya Nibbānāya saṁvattati
Katamā ca sā bhikkhave majjhimā paṭipadā
Ayaṃ eva ariyo aṭṭha-aṅgiko maggo
Seyyathā-idaṁ Sammā-diṭṭhi Sammā-saṅkappo Sammā-vācā Sammā-kammanto Sammā-ājīvo Sammā-vāyāmo Sammā-sati Sammā-samādhi
Ayaṁ kho sā bhikkhave majjhimā paṭipadā tathāgatena abhisambuddhā Cakkhu-karaṇī Ñāṇa-karaṇī Upasamāya Abhiññāya Sambodhāya Nibbānāya saṁvattati
Idaṁ kho pana bhikkhave dukkhaṁ ariya-saccaṁ
Jāti api dukkhā Jarā api dukkhā Byādhi api dukkho Maraṇaṁ api dukkhaṁ Soka-parideva-dukkha-domanassa upāyāsā api dukkhā Appiyehi sampayogo dukkho Piyehi vippayogo dukkho Yaṃ p'icchaṁ na labhati taṁ api dukkhaṁ Saṅkhittena pañca upādānakkhandhā dukkhā
Idaṁ kho pana bhikkhave dukkha-samudayo ariya-saccaṁ
Y'āyaṁ taṇhā Ponobbhavikā Nandi-rāga-sahagatā Tatra-tatr'ābhinandinī
Seyyathā-idaṁ Kāma-taṇhā Bhava-taṇhā Vibhava-taṇhā
Idaṁ kho pana bhikkhave dukkha-nirodho ariya-saccaṁ
Yo tassā eva taṇhāya asesa-virāga-nirodho Cāgo Paṭinissaggo Mutti Anālayo
Idaṁ kho pana bhikkhave dukkha-nirodha-gāminī-paṭipadā ariya-saccaṁ
Ayaṃ eva ariyo aṭṭha-aṅgiko maggo
Seyyathā-idaṁ Sammā-diṭṭhi Sammā-saṅkappo Sammā-vācā Sammā-kammanto Sammā-ājīvo Sammā-vāyāmo Sammā-sati Sammā-samādhi
Idaṁ dukkhaṁ ariya-saccaṁ iti me bhikkhave Pubbe ananussutesu dhammesu Cakkhuṁ udapādi Ñāṇaṁ udapādi Paññā udapādi Vijjā udapādi Āloko udapādi
Taṁ kho pan'idaṁ dukkhaṁ ariya-saccaṁ pariññeyyaṁ iti
Taṁ kho pan'idaṁ dukkhaṁ ariya-saccaṁ pariññātaṁ iti
Idaṁ dukkha-samudayo ariya-saccaṁ iti me bhikkhave Pubbe ananussutesu dhammesu Cakkhuṁ udapādi Ñāṇaṁ udapādi Paññā udapādi Vijjā udapādi Āloko udapādi
Taṁ kho pan'idaṁ dukkha-samudayo ariya-saccaṁ pahātabbaṁ iti
Taṁ kho pan'idaṁ dukkha-samudayo ariya-saccaṁ pahīnaṁ iti
Idaṁ dukkha-nirodho ariya-saccaṁ iti me bhikkhave Pubbe ananussutesu dhammesu Cakkhuṁ udapādi Ñāṇaṁ udapādi Paññā udapādi Vijjā udapādi Āloko udapādi 
Taṁ kho pan'idaṁ dukkha-nirodho ariya-saccaṁ sacchi-kātabbaṁ iti
Taṁ kho pan'idaṁ dukkha-nirodho ariya-saccaṁ sacchikataṁ iti
Idaṁ dukkha-nirodha-gāminī-paṭipadā ariya-saccaṁ iti me bhikkhave Pubbe ananussutesu dhammesu Cakkhuṁ udapādi Ñāṇaṁ udapādi Paññā udapādi Vijjā udapādi Āloko udapādi
Taṁ kho pan'idaṁ dukkha-nirodha-gāminī-paṭipadā ariya-saccaṁ bhāvetabbaṁ iti
Taṁ kho pan'idaṁ dukkha-nirodha-gāminī-paṭipadā ariya-saccaṁ bhāvitaṁ iti
Yāva-kīvaṁ ca me bhikkhave imesu catūsu ariya-saccesu Evaṃ ti-parivaṭṭaṁ dvādas'ākāraṁ yathā-bhūtaṁ ñāṇa-dassanaṁ na suvisuddhaṁ ahosi N'eva tāv'āhaṁ bhikkhave sadevake loke samārake sabrahmake Sassamaṇa-brāhmaṇiyā pajāya sadeva-manussāyaAnuttaraṁ sammā-sambodhiṁ abhisambuddho paccaññāsiṁ
Yato ca kho me bhikkhave imesu catūsu ariya-saccesu Evaṃ ti-parivaṭṭaṁ dvādas'ākāraṁ yathā-bhūtaṁ ñāṇa-dassanaṁ suvisuddhaṁ ahosi Atha-ahaṁ bhikkhave sadevake loke samārake sabrahmake Sassamaṇa-brāhmaṇiyā pajāya sadeva-manussāya Anuttaraṁ sammā-sambodhiṁ abhisambuddho paccaññāsiṁ
Ñāṇaṁ ca pana me dassanaṁ udapādi Akuppā me vimutti Ayaṃ antimā jāti na atthi-dāni punabbhavo iti

Anupubba-sikkhā
Handa mayaṁ anupubba-sikkha-pāṭhaṁ bhaṇāmase 

Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto. So taṁ dhammaṁ sutvā tathāgate saddhaṁ paṭilabhati. So tena saddhāpaṭilābhena samannāgato iti paṭisañcikkhati: sambādho ghar'āvāso rajopatho abbhokāso pabbajjā. Na idaṁ sukaraṁ agāraṁ ajjhāvasatā ek'antaparipuṇṇaṁ ek'antaparisuddhaṁ sankhalikhitaṁ brahmacariyaṁ carituṁ. Yan'nūn'āhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyaṁ iti. So aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajati.
Sakkā nu kho bho gotama imasmiṁ api dhammavinaye evaṃ eva anupubbasikkhā anupubbakiriyā anupubbapaṭipadā paññapetuṁ iti?
Sakkā imasmiṁ api dhammavinaye anupubbasikkhā anupubbakiriyā anupubbapaṭipadā paññapetuṁ. Tathāgato purisadammaṁ labhitvā paṭhamaṁ evaṁ vineti: ehi tvaṁ bhikkhu sīlavā hohi pātimokkhasaṁvarasaṁvuto viharāhi ācāragocarasampanno aṇumattesu vajjesu bhayadassāvī samādāya sikkhassu sikkhāpadesu iti.
So evaṁ pabbajito samāno bhikkhūnaṁ sikkhāsājīva-samāpanno pāṇ'ātipātaṁ pahāya pāṇ'ātipātā paṭivirato hoti, nihitadaṇḍo nihitasattho lajjī day'āpanno sabbapāṇabhūta-hit anukampī viharati. Adinn'ādānaṁ pahāya adinn'ādānā paṭivirato hoti, dinn'ādāyī dinnapāṭikaṅkhī athenena sucibhūtena attanā viharati. Abrahmacariyaṁ pahāya brahmacārī hoti ārācārī virato methunā gāmadhammā.
Musāvādaṁ pahāya musāvādā paṭivirato hoti, saccavādī saccasandho theto paccayiko avisaṁvādako lokassa. Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya—iti bhinnānaṁ vā sandhātā sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā hoti. Pharusaṁ vācaṁ pahāya pharusāya vācāya paṭivirato hoti, yā sā vācā n'elā kaṇṇasukhā pemanīyā hadayaṅ'gamā porī bahujanakantā bahujanamanāpā tathārūpiṁ vācaṁ bhāsitā hoti. Samphappalāpaṁ pahāya samphappalāpā paṭivirato hoti, kālavādī bhūtavādī atthavādī dhammavādī vinayavādī nidhānavatiṁ vācaṁ bhāsitā kālena sāpadesaṁ pariyantavatiṁ atthasaṁhitaṁ.
So bījagāma-bhūtagāma-samārambhā paṭivirato hoti, ekabhattiko hoti ratt'ūparato virato vikālabhojanā, nacca-gīta-vādita-visūka-dassanā paṭivirato hoti, mālā­-gandha-vilepana­-dhāraṇa­-maṇḍana­-vibhūsana-ṭṭhānā paṭivirato hoti, uccāsayana-mahāsayanā paṭivirato hoti, jātarūparajata-paṭiggahaṇā paṭivirato hoti, āmaka-dhañña-paṭiggahaṇā paṭivirato hoti, āmaka-maṁsa-paṭiggahaṇā paṭivirato hoti, itthi-kumārika-paṭiggahaṇā paṭivirato hoti, dāsidāsa-paṭiggahaṇā paṭivirato hoti, aj'eḷaka-paṭiggahaṇā paṭivirato hoti, kukkuṭa-sūkara-paṭiggahaṇā paṭivirato hoti, hatthi-gav'assa-vaḷava-paṭiggahaṇā paṭivirato hoti, khetta-vatthu-paṭiggahaṇā paṭivirato hoti. dūteyya-pahiṇa-gaman anuyogā paṭivirato hoti, kayavikkayā paṭivirato hoti, tulākūṭa-kaṁsakūṭa-mānakūṭā paṭivirato hoti, ukkoṭana-vañcana-nikati-sāciyogā paṭivirato hoti, chedana-­vadha-bandhana­-viparāmosa-ālopa-sahasākārā paṭivirato hoti.
So santuṭṭho hoti kāyaparihārikena cīvarena kucchi-parihārikena piṇḍapātena. So yena yen'eva pakkamati samādāy'eva pakkamati. Seyyathā api nāma pakkhī sakuṇo yena yen'eva ḍeti sapattabhāro'va ḍeti, evaṃ eva bhikkhu santuṭṭho hoti kāyaparihārikena cīvarena kucchiparihārikena piṇḍapātena. So yena yen'eva pakkamati samādāy'eva pakkamati. So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti.
Taṃ enaṁ tathāgato uttariṁ vineti: ehi tvaṁ bhikkhu indriyesu guttadvāro hohi, cakkhunā rūpaṁ disvā mā nimittaggāhī hohi mā anubyañjanaggāhī. Yatv'ādhikaraṇaṃ enaṁ cakkhu'ndriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjāhi, rakkhāhi cakkhu'ndriyaṁ cakkhu'ndriye saṁvaraṁ āpajjāhi. Sotena saddaṁ sutvā. Ghānena gandhaṁ ghāyitvā. Jivhāya rasaṁ sāyitvā. Kāyena phoṭṭhabbaṁ phusitvā. Manasā dhammaṁ viññāya mā nimittaggāhī hohi mā anubyañjanaggāhī. Yatv'ādhikaraṇaṃ enaṁ man'indriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjāhi, rakkhāhi man'indriyaṁ man'indriye saṁvaraṁ āpajjāhi iti.
Ehi tvaṁ bhikkhu bhojane mattaññū hohi. Paṭisaṅkhā yoniso āhāraṁ āhāreyyāsi—n'eva davāya na madāya na maṇḍanāya na vibhūsanāya yāva-eva imassa kāyassa ṭhitiyā yāpanāya vihiṁs'ūparatiyā brahmacariy anuggahāya—iti purāṇaṁ ca vedanaṁ paṭihaṅkhāmi navaṁ ca vedanaṁ na uppādessāmi yātrā ca me bhavissati anavajjatā ca phāsuvihāro ca iti.
Ehi tvaṁ bhikkhu jāgariyaṁ anuyutto viharāhi, divasaṁ caṅkamena nisajjāya āvaraṇīyehi dhammehi cittaṁ parisodhehi, rattiyā paṭhamaṁ yāmaṁ caṅkamena nisajjāya āvaraṇīyehi dhammehi cittaṁ parisodhehi, rattiyā majjhimaṁ yāmaṁ dakkhiṇena passena sīhaseyyaṁ kappeyyāsi pāde pādaṁ accādhāya sato sampajāno uṭṭhānasaññaṁ manasikaritvā, rattiyā pacchimaṁ yāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodhehi iti.
Ehi tvaṁ bhikkhu satisampajaññena samannāgato hohi, abhikkante paṭikkante sampajānakārī, ālokite vilokite sampajānakārī, samiñjite pasārite sampajānakārī, saṅghāṭipattacīvaradhāraṇe sampajānakārī, asite pīte khāyite sāyite sampajānakārī, uccārapassāvakamme sampajānakārī, gate ṭhite nisinne sutte jāgarite bhāsite tuṇhībhāve sampajānakāri iti.
Ehi tvaṁ bhikkhu vivittaṁ sen'āsanaṁ bhajāhi araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ iti.
So pacchābhattaṁ piṇḍapātapaṭikkanto nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. So abhijjhaṁ loke pahāya vigat'ābhijjhena cetasā viharati abhijjhāya cittaṁ parisodheti, byāpāda-padosaṁ pahāya abyāpannacitto viharati sabbapāṇabhūta-hit anukampī byāpādapadosā cittaṁ parisodheti, thina-middhaṁ pahāya vigatathinamiddho viharati ālokasaññī sato sampajāno thinamiddhā cittaṁ parisodheti, uddhacca-kukkuccaṁ pahāya anuddhato viharati ajjhattaṁ vūpasanta-citto uddhaccakukkuccā cittaṁ parisodheti, vicikicchaṁ pahāya tiṇṇavicikiccho viharati akathaṁkathī kusalesu dhammesu vicikicchāya cittaṁ parisodheti.
Bhikkhu yathā iṇaṁ yathā rogaṁ yathā bandhan'āgāraṁ yathā dāsabyaṁ yathā kantār'addhāna-maggaṁ ime pañca nīvaraṇe appahīne attani samanupassati. Seyyathā api bhikkhave āṇaṇyaṁ yathā ārogyaṁ yathā bandhanāmokkhaṁ yathā bhujissaṁ yathā khemantabhūmiṁ evaṃ eva bhikkhu ime pañca nīvaraṇe pahīne attani samanupassati. So tatonidānaṁ labhetha pāmojjaṁ adhigaccheyya somanassaṁ.
So ime pañca nīvaraṇe pahāya cetaso upakkilese paññāya dubbalīkaraṇe paṭhamaṁ jhānaṁ dutiyaṁ jhānaṁ tatiyaṁ jhānaṁ catutthaṁ jhānaṁ upasampajja viharati.
So evaṁ samāhite citte parisuddhe pariyodāte anaṅgaṇe vigat'ūpakkilese mudubhūte kammaniye ṭhite āneñjappatte pubbe-nivās anussati-ñāṇāya sattānaṁ cut'ūpapāta-ñāṇāya āsavānaṁ khaya-ñāṇāya cittaṁ abhininnāmeti.
So idaṁ dukkhaṁ iti yathābhūtaṁ pajānāti, ayaṁ dukkha-samudayo iti yathābhūtaṁ pajānāti, ayaṁ dukkhanirodho iti yathābhūtaṁ pajānāti, ayaṁ dukkhanirodhagāminī paṭipada iti yathābhūtaṁ pajānāti. Ime āsava iti yathābhūtaṁ pajānāti, ayaṁ āsavasamudayo iti yathābhūtaṁ pajānāti, ayaṁ āsavanirodho iti yathābhūtaṁ pajānāti, ayaṁ āsavanirodhagāminī paṭipada iti yathābhūtaṁ pajānāti.
Tassa evaṁ jānato evaṁ passato kāṃ āsavā api cittaṁ vimuccati bhav'āsavā api cittaṁ vimuccati avijj'āsavā api cittaṁ vimuccati. Vimuttasmiṁ vimuttaṃ iti ñāṇaṁ hoti: khīṇā jāti vusitaṁ brahmacariyaṁ kataṁ karaṇīyaṁ n'āparaṁ itthattāya iti pajānāti iti.
Ye kho te bhikkhū sekkhā apattamānasā anuttaraṁ yogakkhemaṁ patthayamānā viharanti tesu me ayaṁ evarūpī anusāsanī hoti.

Bodhipakkihya-dhammā
Handa mayaṁ bodhipakkhiya-dhamma-pāṭhaṁ bhaṇāmase 

Bhikkhave ye te mayā dhammā abhiññā desitā Te vo sādhukaṁ uggahetvā Āsevitabbā bhāvetabbā bahulīkātabbā
Yatha idaṁ brahmacariyaṁ addhaniyaṁ assa ciraṭṭhitikaṁ Taṁ assa bahujana-hitāya bahujana-sukhāya Lok anukampāya Atthāya hitāya sukhāya devamanussānaṁ
Katame ca te bhikkhave dhammā mayā abhiññā desitā
Seyyathā-idaṁ Cattāro satipaṭṭhānā Cattāro sammappadhānā Cattāro iddhipādā Pañc'indriyāni Pañca balāni Satta bojjha-aṅgā Ariyo aṭṭha-aṅgiko maggo 

Satta-sambojjha-aṅgā
Handa mayaṁ satta-sambojjha-aṅgā-pāṭhaṁ bhaṇāmase 
Satt'ime bhikkhave bojjha-aṅgā bhāvitā bahulīkatā Ariyā niyyānikā Nīyanti takkarassa sammā dukkhakkhayāya
Ye te bhikkhave bhikkhū Sīlasampannā Samādhisampannā Ñāṇasampannā Vimuttisampannā Vimuttiñāṇadassanasampannā
Dassanaṃ p'āhaṁ bhikkhave tesaṁ bhikkhūnaṁ bahukāraṁ vadāmi 
Savanaṃ p'āhaṁ 
Upasaṅkamanaṃ p'āhaṁ
Payirupāsanaṃ p'āhaṁ
Anussatiṃ p'āhaṁ
Anupabbajjaṃ p'āhaṁ
Taṁ kissa hetu
Tathārūpānaṁ bhikkhave bhikkhūnaṁ dhammaṁ sutvā Dvayena vūpakāsena vūpakaṭṭho viharati Kāyavūpakāsena ca cittavūpakāsena ca
So tathā vūpakaṭṭho viharanto Taṁ dhammaṁ anussarati anuvitakketi
So tathā sato viharanto Taṁ dhammaṁ paññāya pavicinati
Pavicarati parivīmaṁsaṃ āpajjati
Tassa taṁ dhammaṁ paññāya pavicinato
Pavicarato parivīmaṁsaṃ āpajjato
Āraddhaṁ hoti vīriyaṁ asallīnaṁ
Āraddhavīriyassa uppajjati pīti nirāmisā
Pītimanassa kāyo api passambhati
Cittaṁ api passambhati
Passaddhakāyassa sukhino
Cittaṁ samādhiyati
So tathāsamāhitaṁ cittaṁ sādhukaṁ ajjhupekkhitā hoti
Ime kho bhikkhave satta bojjha-aṅga iti

Ariy'āṭṭha-aṅgika-magga
Handa mayaṁ ariy'aṭṭha-aṅgika-magga-pāṭhaṁ bhaṇāmase 

Ayaṃ eva ariyo aṭṭha-aṅgiko maggo Seyyathā-idaṁ Sammā-diṭṭhi Sammā-saṅkappo Sammā-vācā Sammā-kammanto Sammā-ājīvo Sammā-vāyāmo Sammā-sati Sammā-samādhi
Katamā ca bhikkhave sammā-diṭṭhi
Yaṁ kho bhikkhave dukkhe ñāṇaṁ Dukkha-samudaye ñāṇaṁ Dukkha-nirodhe ñāṇaṁ Dukkha-nirodha-gāminiyā paṭipadāya ñāṇaṁ
Ayaṁ vuccati bhikkhave sammā-diṭṭhi
Katamo ca bhikkhave sammā-saṅkappo
Nekkhamma-saṅkappo
Abyāpāda-saṅkappo
Avihiṁsā-saṅkappo
Ayaṁ vuccati bhikkhave sammā-saṅkappo
Katamā ca bhikkhave sammā-vācā
Musāvādā veramaṇī
Pisuṇāya vācāya veramaṇī
Pharusāya vācāya veramaṇī
Samphappalāpā veramaṇī
Ayaṁ vuccati bhikkhave sammā-vācā
Katamo ca bhikkhave sammā-kammanto
Pāṇ'ātipātā veramaṇī
Adinn'ādānā veramaṇī
Kāmesu-micchācārā veramaṇī
Ayaṁ vuccati bhikkhave sammā-kammanto
Katamo ca bhikkhave sammā-ājīvo
Idha bhikkhave ariya-sāvako Micchā-ājīvaṁ pahāya Sammā-ājīvena jīvitaṁ kappeti
Ayaṁ vuccati bhikkhave sammā-ājīvo
Katamo ca bhikkhave sammā-vāyāmo
Idha bhikkhave bhikkhu Anuppannānaṁ pāpakānaṁ akusalānaṁ dhammānaṁ anuppādāya Candaṁ janeti Vāyamati Vīriyaṁ ārabhati Cittaṁ paggaṇhāti padahati
Uppannānaṁ pāpakānaṁ akusalānaṁ dhammānaṁ pahānāya Candaṁ janeti Vāyamati Vīriyaṁ ārabhati Cittaṁ paggaṇhāti padahati
Anuppannānaṁ kusalānaṁ dhammānaṁ uppādāya Candaṁ janeti Vāyamati Vīriyaṁ ārabhati Cittaṁ paggaṇhāti padahati Uppannānaṁ kusalānaṁ dhammānaṁ ṭhitiyā Asammosāya Bhiyyobhāvāya Vepullāya Bhāvanāya pāripūriyā Candaṁ janeti Vāyamati Vīriyaṁ ārabhati Cittaṁ paggaṇhāti padahati
Ayaṁ vuccati bhikkhave sammā-vāyāmo
Katamā ca bhikkhave sammā-sati
Idha bhikkhave bhikkhu kāye kāy anupassī viharati Ātāpī sampajāno satimā Vineyya loke abhijjhā-domanassaṁ
Vedanāsu vedan anupassī viharati Ātāpī sampajāno satimā Vineyya loke abhijjhā-domanassaṁ
Citte citt anupassī viharati Ātāpī sampajāno satimā Vineyya loke abhijjhā-domanassaṁ
Dhammesu dhamma anupassī viharati Ātāpī sampajāno satimā Vineyya loke abhijjhā-domanassaṁ
Ayaṁ vuccati bhikkhave sammā-sati
Katamo ca bhikkhave sammā-samādhi
Idha bhikkhave bhikkhu Vivicc'eva kāmehi Vivicca akusalehi dhammehi Savitakkaṁ savicāraṁ viveka-jaṁ pīti-sukhaṁ paṭhamaṁ jhānaṁ upasampajja viharati
Vitakka-vicārānaṁ vūpasamā Ajjhattaṁ sampasādanaṁ Cetaso ekodibhāvaṁ Avitakkaṁ avicāraṁ samādhi-jaṁ pīti-sukhaṁ dutiyaṁ jhānaṁ upasampajja viharati
Pītiyā ca virāgā Upekkhako ca viharati Sato ca sampajāno Sukhaṁ ca kāyena paṭisaṁvedeti Yaṁ taṁ ariyā ācikkhanti Upekkhako satimā sukha-vihāri iti tatiyaṁ jhānaṁ upasampajja viharati
Sukhassa ca pahānā Dukkhassa ca pahānā Pubb'eva somanassa domanassānaṁ atthaṅ'gamā Adukkhaṃ asukhaṁ upekkhā-sati-pārisuddhiṁ catutthaṁ jhānaṁ upasampajja viharati
Ayaṁ vuccati bhikkhave sammā-samādhi
Ayaṃ eva ariyo aṭṭha-aṅgiko maggo

Ānāpānassati
Handa mayaṁ ānāp anassati-sutta-pāṭhaṁ bhaṇāmase 

Ānāpānassati bhikkhave bhāvitā bahulī-katā Mahapphalā hoti maha-ānisaṁsā
Ānāpānassati bhikkhave bhāvitā bahulī-katā Cattāro satipaṭṭhāne paripūreti
Cattāro satipaṭṭhānā bhāvitā bahulī-katā Satta-bojjha-aṅge paripūrenti
Satta-bojjha-aṅgā bhāvitā bahulī-katā Vijjā-vimuttiṁ paripūrenti
Kathaṁ bhāvitā ca bhikkhave ānāp anassati kathaṁ bahulī-katā Mahapphalā hoti maha-ānisaṁsā
Idha bhikkhave bhikkhu Arañña-gato vā Rukkha-mūla-gato vā Suññ'āgāra-gato vā Nisīdati pallaṅkaṁ ābhujitvā Ujuṁ kāyaṁ paṇidhāya parimukhaṁ satiṁ upaṭṭhapetvā
So sato'va assasati sato'va passasati
Dīghaṁ vā assasanto dīghaṁ assasāmi iti pajānāti
Dīghaṁ vā passasanto dīghaṁ passasāmi iti pajānāti
Rassaṁ vā assasanto rassaṁ assasāmi iti pajānāti
Rassaṁ vā passasanto rassaṁ passasāmi iti pajānāti
Sabba-kāya-paṭisaṁvedī assasissāmi iti sikkhati
Sabba-kāya-paṭisaṁvedī passasissāmi iti sikkhati
Passambhayaṁ kāya-saṅkhāraṁ assasissāmi iti sikkhati
Passambhayaṁ kāya-saṅkhāraṁ passasissāmi iti sikkhati
Pīti-paṭisaṁvedī assasissāmi iti sikkhati
Pīti-paṭisaṁvedī passasissāmi iti sikkhati
Sukha-paṭisaṁvedī assasissāmi iti sikkhati
Sukha-paṭisaṁvedī passasissāmi iti sikkhati
Citta-saṅkhāra-paṭisaṁvedī assasissāmi iti sikkhati
Citta-saṅkhāra-paṭisaṁvedī passasissāmi iti sikkhati
Passambhayaṁ citta-saṅkhāraṁ assasissāmi iti sikkhati
Passambhayaṁ citta-saṅkhāraṁ passasissāmi iti sikkhati
Citta-paṭisaṁvedī assasissāmi iti sikkhati
Citta-paṭisaṁvedī passasissāmi iti sikkhati
Abhippamodayaṁ cittaṁ assasissāmi iti sikkhati
Abhippamodayaṁ cittaṁ passasissāmi iti sikkhati
Samādahaṁ cittaṁ assasissāmi iti sikkhati
Samādahaṁ cittaṁ passasissāmi iti sikkhati
Vimocayaṁ cittaṁ assasissāmi iti sikkhati
Vimocayaṁ cittaṁ passasissāmi iti sikkhati
Anicc anupassī assasissāmi iti sikkhati
Anicc anupassī passasissāmi iti sikkhati
Virāg anupassī assasissāmi iti sikkhati
Virāg anupassī passasissāmi iti sikkhati
Nirodha-anupassī assasissāmi iti sikkhati
Nirodha-anupassī passasissāmi iti sikkhati
Paṭinissagg anupassī assasissāmi iti sikkhati
Paṭinissagg anupassī passasissāmi iti sikkhati
Evaṁ bhāvitā kho bhikkhave ānāp anassati evaṁ bahulī-katā Mahapphalā hoti maha-ānisaṁsā

Paṭicca-samuppāda
Handa mayaṁ paṭicca-samuppāda-vibhaṅgaṁ bhaṇāmase 

Avijjā-paccayā saṅkhārā
Saṅkhāra-paccayā viññāṇaṁ
Viññāṇa-paccayā nāmarūpaṁ
Nāmarūpa-paccayā saḷ'āyatanaṁ
Saḷ'āyatana-paccayā phasso
Phassa-paccayā vedanā
Vedanā-paccayā taṇhā
Taṇhā-paccayā upādānaṁ
Upādāna-paccayā bhavo
Bhava-paccayā jāti
Jāti-paccayā jarāmaraṇaṁ soka-parideva-dukkha-domanassa upāyāsā sambhavanti
Evaṃ etassa kevalassa dukkhakkhandhassa samudayo hoti
Tattha katamā avijjā
Dukkhe aññāṇaṁ dukkhasamudaye aññāṇaṁ dukkhanirodhe aññāṇaṁ dukkhanirodhagāminiyā paṭipadāya aññāṇaṁ
Ayaṁ vuccati avijjā
Tattha katame avijjā-paccayā saṅkhārā
Puññ'ābhisaṅkhāro apuññ'ābhisaṅkhāro āneñj'ābhisaṅkhāro
Kāyasaṅkhāro vacīsaṅkhāro cittasaṅkhāro
Tattha katamo puññ'ābhisaṅkhāro
Kusalā cetanā kāṃ āvacarā rūp'āvacarā dānamayā sīlamayā bhāvanāmayā
Ayaṁ vuccati puññ'ābhisaṅkhāro
Tattha katamo apuññ'ābhisaṅkhāro
Akusalā cetanā kāṃ āvacarā
Ayaṁ vuccati apuññ'ābhisaṅkhāro
Tattha katamo āneñj'ābhisaṅkhāro
Kusalā cetanā arūp'āvacarā
Ayaṁ vuccati āneñj'ābhisaṅkhāro
Tattha katamo kāyasaṅkhāro
Kāyasañcetanā kāyasaṅkhāro vacīsañcetanā vacīsaṅkhāro manosañcetanā cittasaṅkhāro
Ime vuccanti avijjā-paccayā saṅkhārā
Tattha katamaṁ saṅkhāra-paccayā viññāṇaṁ
Cakkhuviññāṇaṁ sotaviññāṇaṁ ghānaviññāṇaṁ jivhāviññāṇaṁ kāyaviññāṇaṁ manoviññāṇaṁ
Idaṁ vuccati saṅkhāra-paccayā viññāṇaṁ
Tattha katamaṁ viññāṇa-paccayā nāmarūpaṁ
Atthi nāmaṁ atthi rūpaṁ
Tattha katamaṁ nāmaṁ
Vedanā saññā cetanā phasso manasikāro 
Idaṁ vuccati nāmaṁ
Tattha katamaṁ rūpaṁ
Cattāro mahābhūtā catunnaṁ ca mahābhūtānaṁ upādāya rūpaṁ 
Idaṁ vuccati rūpaṁ
Iti idaṁ ca nāmaṁ idaṁ ca rūpaṁ
Idaṁ vuccati viññāṇa-paccayā nāmarūpaṁ
Tattha katamaṁ nāmarūpa-paccayā saḷ'āyatanaṁ
Cakkha-āyatanaṁ sot'āyatanaṁ ghān'āyatanaṁ jivha-āyatanaṁ kāy'āyatanaṁ man'āyatanaṁ
Idaṁ vuccati nāmarūpa-paccayā saḷ'āyatanaṁ
Tattha katamo saḷ'āyatana-paccayā phasso
Cakkhusamphasso sotasamphasso ghānasamphasso jivhāsamphasso kāyasamphasso manosamphasso
Ayaṁ vuccati saḷ'āyatana-paccayā phasso
Tattha katamā phassa-paccayā vedanā
Cakkhusamphassajā vedanā sotasamphassajā vedanā ghānasamphassajā vedanā jivhāsamphassajā vedanā kāyasamphassajā vedanā manosamphassajā vedanā
Ayaṁ vuccati phassa-paccayā vedanā
Tattha katamā vedanā-paccayā taṇhā
Rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā
Ayaṁ vuccati vedanā-paccayā taṇhā
Tattha katamaṁ taṇhā-paccayā upādānaṁ
Kāṃ upādānaṁ diṭṭha-upādānaṁ sīlabbata upādānaṁ attavāda upādānaṁ
Idaṁ vuccati taṇhā-paccayā upādānaṁ
Tattha katamo upādāna-paccayā bhavo
Kāmabhavo rūpabhavo arūpabhavoAyaṁ vuccati upādāna-paccayā bhavo
Tattha katamā bhava-paccayā jāti
Yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo āyatanānaṁ paṭilābho 
Ayaṁ vuccati bhava-paccayā jāti
Tattha katamaṁ jāti-paccayā jarāmaraṇaṁ
Atthi jarā atthi maraṇaṁ
Tattha katamā jarā
Yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko
Ayaṁ vuccati jarā
Tattha katamaṁ maraṇaṁ
Yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccu maraṇaṁ kālakiriyā khandhānaṁ bhedo kaḷevarassa nikkhepo jīvit'indriyassa upacchedo
Idaṁ vuccati maraṇaṁ
Iti ayaṁ ca jarā idaṁ ca maraṇaṁ
Idaṁ vuccati jāti-paccayā jarāmaraṇaṁ
Tattha katamo soko
Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññatar'aññatarena byasanena samannāgatassa aññatar'aññatarena dukkhadhammena phuṭṭhassa soko socanā socitattaṁ antosoko antoparisoko cetaso parijjhāyanā domanassaṁ sokasallaṁ
Ayaṁ vuccati soko
Tattha katamo paridevo
Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññatar'aññatarena byasanena samannāgatassa aññatar'aññatarena dukkhadhammena phuṭṭhassa ādevo paridevo ādevanā paridevanā ādevitattaṁ paridevitattaṁ vācā palāpo vippalāpo lālappo lālappanā lālappitattaṁ
Ayaṁ vuccati paridevo
Tattha katamaṁ dukkhaṁ?
Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā
Idaṁ vuccati dukkhaṁ
Tattha katamaṁ domanassaṁ
Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā
Idaṁ vuccati domanassaṁ
Tattha katamo upāyāso
Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññatar'aññatarena byasanena samannāgatassa aññatar'aññatarena dukkhadhammena phuṭṭhassa āyāso upāyāso āyāsitattaṁ upāyāsitattaṁ
Ayaṁ vuccati upāyāso
Evaṃ etassa kevalassa dukkhakkhandhassa samudayo hoti iti: Evaṃ etassa kevalassa dukkhakkhandhassa saṅgati hoti samāgamo hoti samodhānaṁ hoti pātubhāvo hoti
Tena vuccati evaṃ etassa kevalassa dukkhakkhandhassa samudayo hoti iti 

Saṅkhitta-dhamma
Handa mayaṁ saṅkhitta-sutta-pāṭhaṁ bhaṇāmase 

Mahāpajāpatī gotamī yena bhagavā tena upasaṅkami upasaṅkamitvā bhagavantaṁ abhivādetvā ekaṃ antaṁ aṭṭhāsi. Ekaṃ antaṁ ṭhitā kho sā mahāpajāpatī gotamī bhagavantaṁ etaṁ avoca: 
Sādhu me bhante bhagavā saṅkhittena dhammaṁ desetu Yaṃ ahaṁ bhagavato dhammaṁ sutvā Ekā vūpakaṭṭhā appamattā ātāpinī pahitattā vihareyyaṁ iti
Ye kho tvaṁ gotamī dhamme jāneyyāsi: 
Ime dhammā virāgāya saṁvattanti no sarāgāya
Visaṁyogāya saṁvattanti no saṁyogāya
Apacayāya saṁvattanti no ācayāya
App'icchatāya saṁvattanti no maha-icchatāya
Santuṭṭhiyā saṁvattanti no asantuṭṭhiyā
Pavivekāya saṁvattanti no saṅgaṇikāya
Vīriy'ārambhāya saṁvattanti no kosajjāya
Subharatāya saṁvattanti no dubbharatāya iti
Ekaṁsena gotami dhāreyyāsi: Eso dhammo eso vinayo etaṁ satthusāsanaṁ iti

Cattāro mahāpadesā
Handa mayaṁ mahāpadesa-sutta-pāṭhaṁ bhaṇāmase 

Katame bhikkhave cattāro mahāpadesā
Idha bhikkhave bhikkhu evaṁ vadeyya: 
Sammukhā me'taṁ āvuso bhagavato sutaṁ Sammukhā paṭiggahitaṁ 
Asukasmiṁ nāma āvāse Saṅgho viharati sathero sapāmokkho
Tassa me saṅghassa sammukhā sutaṁ Sammukhā paṭiggahitaṁ
Asukasmiṁ nāma āvāse Sambahulā therā bhikkhū viharanti
Bahussutā āgat'āgamā Dhammadharā vinayadharā mātikādharā
Tesaṁ me therānaṁ sammukhā sutaṁ Sammukhā paṭiggahitaṁ
Asukasmiṁ nāma āvāse Eko thero bhikkhu viharati
Bahussuto āgat'āgamo Dhammadharo vinayadharo mātikādharo
Tassa me therassa sammukhā sutaṁ Sammukhā paṭiggahitaṁ
Ayaṁ dhammo ayaṁ vinayo idaṁ satthusāsanaṁ iti
Tassa bhikkhave bhikkhuno bhāsitaṁ N'eva abhinanditabbaṁ nappaṭikkositabbaṁ
Anabhinanditvā appaṭikkositvā Padabyañjanāni sādhukaṁ uggahetvā Sutte otāretabbāni Vinaye sandassetabbāni
Na c'eva sutte otaranti na vinaye sandissanti Niṭṭhaṃ ettha gantabbaṁ: Addhā idaṁ na c'eva tassa bhagavato vacanaṁ arahato sammāsambuddhassa Tassa ca therassa duggahitaṁ iti
Iti ha-etaṁ bhikkhave chaḍḍeyyātha
Sutte c'eva otaranti vinaye ca sandissanti Niṭṭhaṃ ettha gantabbaṁ: Addhā idaṁ tassa bhagavato vacanaṁ arahato sammāsambuddhassa
Imassa ca bhikkhuno suggahitaṁ
Tassa ca saṅghassa suggahitaṁ
Tesaṁ ca therānaṁ suggahitaṁ
Tassa ca therassa suggahitaṁ iti
Ime kho bhikkhave cattāro mahāpadesa iti

Cha sāraṇīya-dhammā
Handa mayaṁ sāraṇīyā-dhammā-pāṭhaṁ bhaṇāmase 

Cha ime bhikkhave dhammā sāraṇīyā Piyakaraṇā garukaraṇā Saṅgahāya Avivādāya Sāmaggiyā ekībhāvāya saṁvattanti
Katame cha
Idha bhikkhave bhikkhunoMettaṁ kāyakammaṁ vacīkammaṁ manokammaṁ paccupaṭṭhitaṁ hoti Sabrahmacārīsu āvi c'eva raho ca
Bhikkhu ye te lābhā Dhammikā dhammaladdhā Antamaso patta-pariyāpanna-mattaṁ api Tathārūpehi lābhehi appaṭivibhatta-bhogī hoti Sīlavantehi sabrahmacārīhi sādhāraṇa-bhogī
Bhikkhu yāni tāni sīlāni Akhaṇḍāni acchiddāni asabalāni akammāsāni bhujissāni Viññuppasatthāni aparāmaṭṭhāni samādhi-saṁvattanikāni Tathārūpesu sīlesu sīlasāmaññagato viharati Sabrahmacārīsu āvi c'eva raho ca
Bhikkhu y'āyaṁ diṭṭhi Ariyā niyyānikā Niyyāti takkarassa sammā dukkhakkhayāya Tathārūpāya diṭṭhiyā diṭṭhisāmaññagato viharati Sabrahmacārīsu āvi c'eva raho ca
Ime kho bhikkhave cha sāraṇīyā dhammā Piyakaraṇā garukaraṇā Saṅgahāya Avivādāya Sāmaggiyā ekībhāvāya saṁvattanti
Ime ce tumhe cha sāraṇīye dhamme samādāya vatteyyātha Passatha no tumhe taṁ vacana-pathaṁ Aṇuṁ vā thūlaṁ vā yaṁ tumhe n'ādhivāseyyātha iti
No ha-etaṁ bhante
Tasmā iha ime cha sāraṇīye dhamme samādāya vattatha Taṁ vo bhavissati dīgharattaṁ hitāya sukhāya iti

Aparihāniya-dhammā
Handa mayaṁ aparihāniya-dhamma-pāṭhaṁ bhaṇāmase 

Katame bhikkhave satta aparihāniyā dhammā
Yāvakīvaṁ ca bhikkhave bhikkhū Abhiṇhaṁ sannipātā bhavissanti sannipātabahulā Vuddhi eva bhikkhave bhikkhūnaṁ pāṭikaṅkhā no parihāni
Yāvakīvaṁ ca bhikkhave bhikkhū Samaggā sannipatissanti Samaggā vuṭṭhahissanti Samaggā saṅghakaraṇīyāni karissanti Vuddhi eva bhikkhave bhikkhūnaṁ pāṭikaṅkhā no parihāni
Yāvakīvaṁ ca bhikkhave bhikkhū Apaññattaṁ na paññāpessanti Paññattaṁ na samucchindissanti Yathāpaññattesu sikkhāpadesu samādāya vattissanti Vuddhi eva bhikkhave bhikkhūnaṁ pāṭikaṅkhā no parihāni
Yāvakīvaṁ ca bhikkhave bhikkhū Ye te bhikkhū therā rattaññū Cirapabbajitā Saṅghapitaro saṅghapariṇāyakā Te sakkarissanti garuṁ karissanti mānessanti pūjessanti Tesaṁ ca sotabbaṁ maññissanti Vuddhi eva bhikkhave bhikkhūnaṁ pāṭikaṅkhā no parihāni
Yāvakīvaṁ ca bhikkhave bhikkhū Uppannāya taṇhāya ponobhavikāya na vasaṁ gacchissanti Vuddhi eva bhikkhave bhikkhūnaṁ pāṭikaṅkhā no parihāni
Yāvakīvaṁ ca bhikkhave bhikkhū Āraññakesu sen'āsanesu sāpekkhā bhavissanti Vuddhi eva bhikkhave bhikkhūnaṁ pāṭikaṅkhā no parihāni
Yāvakīvaṁ ca bhikkhave bhikkhū Paccattaṃ eva satiṁ upaṭṭhāpessanti: Kiṁ iti anāgatā ca pesalā sabrahmacārī āgaccheyyuṁ Āgatā ca pesalā sabrahmacārī phāsuṁ vihareyyuṁ iti Vuddhi eva bhikkhave bhikkhūnaṁ pāṭikaṅkhā no parihāni
Yāvakīvaṁ ca bhikkhave ime satta aparihāniyā dhammā bhikkhūsu ṭhassanti Imesu ca sattasu aparihāniyesu dhammesu bhikkhū sandississanti Vuddhi eva bhikkhave bhikkhūnaṁ pāṭikaṅkhā no parihāni
Yāvakīvaṁ ca bhikkhave bhikkhū Aniccasaññaṁ bhāvessanti anattasaññaṁ bhāvessanti Asubhasaññaṁ bhāvessanti ādīnavasaññaṁ bhāvessanti Pahānasaññaṁ bhāvessanti virāgasaññaṁ bhāvessanti nirodhasaññaṁ bhāvessanti Vuddhi eva bhikkhave bhikkhūnaṁ pāṭikaṅkhā no parihāni
Yāvakīvaṁ ca bhikkhave bhikkhū Hirimanto bhavissanti ottappino bhavissanti bahussutā bhavissanti Āraddhavīriyā bhavissanti satimanto bhavissanti paññavanto bhavissanti Na oramattakena vises'ādhigamena antarāvosānaṁ āpajjissanti Vuddhi eva bhikkhave bhikkhūnaṁ pāṭikaṅkhā no parihāni
Ime bhikkhave dhammā sekhassa bhikkhuno aparihānāya saṁvattanti Na kamma arāmatā na bhass'ārāmatā na nidd'ārāmatā na saṅgaṇik'ārāmatā Indriyesu guttadvāratā bhojane mattaññutā Asaṁsagg'ārāmatā nippapañc'ārāmatā Sovacassatā kalyāṇamittatā
Ime kho bhikkhave dhammā sekhassa bhikkhuno aparihānāya saṁvattanti iti

Dhamma-pahaṁsāna
Handa mayaṁ dhamma-pahaṁsāna-pāṭhaṁ bhaṇāmase 

Evaṁ svākkhāto bhikkhave mayā dhammo Uttāno Vivaṭo Pakāsito Chinna-pilotiko
Alaṃ eva saddhā-pabbajitena kula-puttena vīriyaṁ ārabhituṁ
Kāmaṁ taco ca nahāru ca aṭṭhi ca avasissatu Sarīre upasussatu maṁsa-lohitaṁ Yaṁ taṁ purisa-thāmena purisa-vīriyena purisa-parakkamena pattabbaṁ Na taṁ apāpuṇitvā Vīriyassa saṇṭhānaṁ bhavissati iti
Dukkhaṁ bhikkhave kusīto viharati Vokiṇṇo pāpakehi akusalehi dhammehi Mahantaṁ ca sadatthaṁ parihāpeti
Āraddha-vīriyo ca kho bhikkhave sukhaṁ viharati Pavivitto pāpakehi akusalehi dhammehi Mahantaṁ ca sadatthaṁ paripūreti
Na bhikkhave hīnena aggassa patti hoti Aggena ca kho bhikkhave aggassa patti hoti
Maṇḍapeyyaṃ idaṁ bhikkhave brahmacariyaṁ
Satthā sammukhī-bhūto
Tasmā iha bhikkhave vīriyaṁ ārabhatha Appattassa pattiyā Anadhigatassa adhigamāya Asacchikatassa sacchikiriyāya
Evaṁ no ayaṁ amhākaṁ pabbajjā Avaṅkatā avañjhā bhavissati Saphalā saudrayā
Yesaṁ mayaṁ paribhuñjāma Cīvara-piṇḍapāta Sen'āsana-gilānappaccaya bhesajja-parikkhāraṁ Tesaṁ te kārā amhesu Mahapphalā bhavissanti maha-ānisaṁsa iti
Evaṁ hi vo bhikkhave sikkhitabbaṁ
Att'atthaṁ vā hi bhikkhave sampassamānena Alaṃ eva appamādena sampādetuṁ 
Par'atthaṁ vā hi bhikkhave sampassamānena Alaṃ eva appamādena sampādetuṁ
Ubhay'atthaṁ vā hi bhikkhave sampassamānena Alaṃ eva appamādena sampādetuṁ iti

Buddha-pacchima-ovāda
Handa mayaṁ buddha-pacchima-ovāda bhaṇāmase 

Siyā kho tumhākaṁ evaṃ assa Atītasatthukaṁ pāvacanaṁ na atthi no sattha iti
Na kho pan'etaṁ evaṁ daṭṭhabbaṁ
Yo vo mayā dhammo ca vinayo ca desito paññatto So vo maṃ accayena satthā
Handa dāni bhikkhave āmantayāmi vo Vaya-dhammā saṅkhārā Appamādena sampādetha
Ayaṁ tathāgatassa pacchimā vācā

Cattaro parrikhārā
Handa mayaṁ taṅ'khaṇika-paccavekkhaṇa-pāṭhaṁ bhaṇāmase 

Paṭisaṅkhā yoniso cīvaraṁ paṭisevāmi Yāva-eva sītassa paṭighātāya Uṇhassa paṭighātāya Ḍaṁsa-makasa-vāt'ātapa-siriṁsapa-samphassānaṁ paṭighātāya Yāva-eva hirikopina-paṭicchādan'atthaṁ
Paṭisaṅkhā yoniso piṇḍapātaṁ paṭisevāmi N'eva davāya na madāya na maṇḍanāya na vibhūsanāya Yāva-eva imassa kāyassa ṭhitiyā yāpanāya vihiṁs'ūparatiyā brahmacariy anuggahāya Iti purāṇaṁ ca vedanaṁ paṭihaṅkhāmi navaṁ ca vedanaṁ na uppādessāmi Yātrā ca me bhavissati anavajjatā ca phāsuvihāro ca iti
Paṭisaṅkhā yoniso sen'āsanaṁ paṭisevāmi Yāva-eva sītassa paṭighātāya Uṇhassa paṭighātāya Ḍaṁsa-makasa-vāt'ātapa-siriṁsapa-samphassānaṁ paṭighātāya Yāva-eva utuparissaya-vinodanaṁ paṭisallān'ārāṃ atthaṁ
Paṭisaṅkhā yoniso gilāna-paccaya-bhesajja-parikkhāraṁ paṭisevāmi Yāva-eva uppannānaṁ veyyābādhikānaṁ vedanānaṁ paṭighātāya Abyāpajjha-paramatāya iti

Āhāra-paṭikūla-paccavekkhaṇa-pāṭho 
Handa mayaṁ āhāra-paṭikūla-paccavekkhaṇa-pāṭhaṁ bhaṇāmase 

Āhāre paṭikūlasaññāparicitena bhikkhave bhikkhuno cetasā bahulaṁ viharato Rasataṇhāya cittaṁ patilīyati Patikuṭati pativattati na sampasāriyati Upekkhā vā pāṭikulyatā vā saṇṭhāti
Sabbo pan'āyaṁ piṇḍapāto ajigucchanīyo Imaṁ pūti-kāyaṁ patvā Ativiya jigucchanīyo jāyati

Mettā-pharaṇa
Handa mayaṁ mettāpharaṇaṁ karomase 

Ahaṁ sukhito homi
Niddukkho homi
Avero homi
Abyāpajjho homi
Anīgho homi
Sukhī attānaṁ pariharāmi
Sabbe sattā sukhitā hontu
Sabbe sattā averā hontu
Sabbe sattā abyāpajjhā hontu
Sabbe sattā anīghā hontu
Sabbe sattā sukhī attānaṁ pariharantu
Sabbe sattā sabbadukkhā pamuccantu
Sabbe sattā laddha-sampattito mā vigacchantu
Sabbe sattā kammassakā kammadāy'ādā kammayonī kammabandhū kammapaṭisaraṇā
Yaṁ kammaṁ karissanti Kalyāṇaṁ vā pāpakaṁ vā Tassa dāy'ādā bhavissanti


Brahmavihārā
Handa mayaṁ caturappamaññā obhāsanaṁ karomase 

Mettā-sahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ iti uddhaṃ adho tiriyaṁ sabbadhi sabbattatāya sabbāvantaṁ lokaṁ mettā-sahagatena cetasā vipulena mahaggatena appamāṇena averena abyāpajjhena pharitvā viharati
Karuṇā-sahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ iti uddhaṃ adho tiriyaṁ sabbadhi sabbattatāya sabbāvantaṁ lokaṁ karuṇā-sahagatena cetasā vipulena mahaggatena appamāṇena averena abyāpajjhena pharitvā viharati
Muditā-sahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ iti uddhaṃ adho tiriyaṁ sabbadhi sabbattatāya sabbāvantaṁ lokaṁ muditā-sahagatena cetasā vipulena mahaggatena appamāṇena averena abyāpajjhena pharitvā viharati
Upekkhā-sahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ iti uddhaṃ adho tiriyaṁ sabbadhi sabbattatāya sabbāvantaṁ lokaṁ upekkhā-sahagatena cetasā vipulena mahaggatena appamāṇena averena abyāpajjhena pharitvā viharati iti

Pañca-abhiṇha-paccavekkhaṇā
Handa mayaṁ abhiṇha-paccavekkhaṇa-pāṭhaṁ bhaṇāmase 
Jarā-dhammo'mhi jaraṁ anatīto
Byādhi-dhammo'mhi byādhiṁ anatīto
Maraṇa-dhammo'mhi maraṇaṁ anatīto
Sabbehi me piyehi manāpehi nānābhāvo vinābhāvo 
Kammassako'mhi kammadāy'ādo kammayoni kammabandhu kammapaṭisaraṇo
Yaṁ kammaṁ karissāmi Kalyāṇaṁ vā pāpakaṁ vā Tassa dāy'ādo bhavissāmi
Evaṁ amhehi abhiṇhaṁ paccavekkhitabbaṁ

Dasadhammā pabbajita-abhiṇha-paccavekkhaṇā
Handa mayaṁ pabbajita-abhiṇha-paccavekkhaṇa-pāṭhaṁ bhaṇāmase 

Dasa ime bhikkhave dhammā Pabbajitena abhiṇhaṁ paccavekkhitabbā
Katame dasa
Vevaṇṇiy'amhi ajjhūpagato iti Pabbajitena abhiṇhaṁ paccavekkhitabbaṁ
Parapaṭibaddhā me jīvika iti Pabbajitena abhiṇhaṁ paccavekkhitabbaṁ
Añño me ākappo karaṇīyo iti Pabbajitena abhiṇhaṁ paccavekkhitabbaṁ
Kacci nu kho me attā sīlato na upavadati iti Pabbajitena abhiṇhaṁ paccavekkhitabbaṁ
Kacci nu kho maṁ anuvicca viññū sabrahmacārī sīlato na upavadanti iti Pabbajitena abhiṇhaṁ paccavekkhitabbaṁ
Sabbehi me piyehi manāpehi nānābhāvo vinābhāvo iti Pabbajitena abhiṇhaṁ paccavekkhitabbaṁ
Kammassako'mhi kammadāy'ādo kammayoni kammabandhu kammapaṭisaraṇo Yaṁ kammaṁ karissāmi Kalyāṇaṁ vā pāpakaṁ vā Tassa dāy'ādo bhavissāmi iti Pabbajitena abhiṇhaṁ paccavekkhitabbaṁ
Kathaṃ bhūtassa me rattin'divā vītipatanti iti Pabbajitena abhiṇhaṁ paccavekkhitabbaṁ
Kacci nu kho'haṁ suññ'āgāre abhiramāmi iti Pabbajitena abhiṇhaṁ paccavekkhitabbaṁ
Atthi nu kho me uttari-manussa-dhammā alaṃ ariya-ñāṇa-dassana viseso adhigato So'haṁ pacchime kāle sabrahmacārīhi puṭṭho na maṅku bhavissāmi iti Pabbajitena abhiṇhaṁ paccavekkhitabbaṁ
Ime kho bhikkhave dasa dhammā
Pabbajitena abhiṇhaṁ paccavekkhitabba iti

Dvattiṁs'ākāra-paccavekkhaṇa
Handa mayaṁ dvattiṁs'ākāra-pāṭhaṁ bhaṇāmase 

Ayaṁ kho me kāyo uddhaṁ pādatalā adho kesamatthakā tacapariyanto pūro nānappakārassa asucino
Atthi imasmiṃ kāye kesā lomā nakhā dantā taco maṃsaṃ nhāru aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā kheḷo siṅghāṇikā lasikā muttaṁ matthaluṅgaṁ iti 
Evaṃ ayaṁ me kāyo uddhaṁ pādatalā adho kesamatthakā tacapariyanto pūro nānappakārassa asucino
 
Anicc anussati
Handa mayaṁ anicc anussati-pāṭhaṁ bhaṇāmase 
Sabbe saṅkhārā anicca Sabbe saṅkhārā dukkhā Sabbe dhammā anattā
Addhuvaṁ jīvitaṁ Dhuvaṁ maraṇaṁ Avassaṁ mayā maritabbaṁ Maraṇa-pariyosānaṁ me jīvitaṁ Jīvitaṁ me aniyataṁ Maraṇaṁ me niyataṁ
Vata Ayaṁ kāyo Aciraṁ Apeta-viññāṇo Chuḍḍho Adhisessati Paṭhaviṁ Kaliṅgaraṁ iva Niratthaṁ
Aniccā vata saṅkhārā Uppāda-vaya-dhammino Uppajjitvā nirujjhanti Tesaṁ vūpasamo sukho

Dhammacakkappavattana-sutta

Evaṁ me sutaṁ Ekaṁ samayaṁ bhagavā bārāṇasiyaṁ viharati isipatane migadāye. Tatra kho bhagavā pañcavaggiye bhikkhū āmantesi: 
Dve'me bhikkhave antā pabbajitena na sevitabbā: yo c'āyaṁ kāmesu kāmasukhallik anuyogo hīno gammo pothujjaniko anariyo anatthasañhito yo c'āyaṁ attakilamatha-ānuyogo dukkho anariyo anatthasañhito.
Ete te bhikkhave ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati
Katamā ca sā bhikkhave majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati?
Ayaṃ eva ariyo aṭṭha-aṅgiko maggo seyyathā-idaṁ: 
Sammā-diṭṭhi sammā-saṅkappo sammā-vācā sammā-kammanto sammā-ājīvo sammā-vāyāmo sammā-sati sammā-samādhi
Ayaṁ kho sā bhikkhave majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati
Idaṁ kho pana bhikkhave dukkhaṁ ariyasaccaṁ: 
Jāti api dukkhā jarā api dukkhā byādhi api dukkho maraṇaṁ api dukkhaṁ Soka-parideva-dukkha-domanassa upāyāsā api dukkhā appiyehi sampayogo dukkho piyehi vippayogo dukkho yaṁ apicchaṁ na labhati taṁ api dukkhaṁ saṅkhittena pañca upādānakkhandhā dukkhā
Idaṁ kho pana bhikkhave dukkhasamudayo ariyasaccaṁ: 
Y'āyaṁ taṇhā ponobbhavikā nandirāgasahagatā tatra tatr'ābhinandinī seyyathā-idaṁ: kāmataṇhā bhavataṇhā vibhavataṇhā
Idaṁ kho pana bhikkhave dukkhanirodho ariyasaccaṁ: 
Yo tassā yeva taṇhāya asesavirāganirodho cāgo paṭinissaggo mutti anālayo
Idaṁ kho pana bhikkhave dukkhanirodhagāminī paṭipadā ariyasaccaṁ: 
Ayaṃ eva ariyo aṭṭha-aṅgiko maggo seyyathā-idaṁ: sammā-diṭṭhi sammā-saṅkappo sammā-vācā sammā-kammanto sammā-ājīvo sammā-vāyāmo sammā-sati sammā-samādhi
Idaṁ dukkhaṁ ariyasaccanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Taṁ kho panidaṁ dukkhaṁ ariyasaccaṁ pariññeyyaṁ iti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Taṁ kho panidaṁ dukkhaṁ ariyasaccaṁ pariññātanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Idaṁ dukkhasamudayo ariyasaccanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Taṁ kho panidaṁ dukkhasamudayo ariyasaccaṁ pahātabbaṁ iti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Taṁ kho panidaṁ dukkhasamudayo ariyasaccaṁ pahīnanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Idaṁ dukkhanirodho ariyasaccanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Taṁ kho panidaṁ dukkhanirodho ariyasaccaṁ sacchikātabbaṁ iti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Taṁ kho panidaṁ dukkhanirodho ariyasaccaṁ sacchikatanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Idaṁ dukkhanirodhagāminī paṭipadā ariyasaccanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Taṁ kho panidaṁ dukkhanirodhagāminī paṭipadā ariyasaccaṁ bhāvetabbaṁ iti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Taṁ kho panidaṁ dukkhanirodhagāminī paṭipadā ariyasaccaṁ bhāvitanti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
Yāvakīvaṁ ca me bhikkhave imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ na suvisuddhaṁ ahosi n'eva tāv'āhaṁ bhikkhave sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddho paccaññāsiṁ
Yato ca kho me bhikkhave imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ suvisuddham ahosi atha-aham bhikkhave sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddho paccaññāsiṁ Ñāṇaṁ ca pana me dassanaṁ udapādi
Akuppā me vimutti ayaṃ antimā jāti na atthi-dāni punabbhavo iti
Idam avoca bhagavā attamanā pañcavaggiyā bhikkhu bhagavato bhāsitaṁ abhinanduṁ
Imasmiṁ ca pana veyyākaraṇasmiṁ bhaññamāne āyasmato koṇḍaññassa virajaṁ vītamalaṁ dhammacakkhuṁ udapādi: Yaṁ kiṁ ci samudayadhammaṁ sabbaṁ taṁ nirodhadhammaṁ iti
Pavattite ca bhagavatā dhammacakke bhummā devā saddaṃ anussāvesuṁ: 
Etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ iti
Bhummānaṁ devānaṁ saddaṁ sutvā Cātummahārājikā devā saddaṃ anussāvesuṁ...
Cātummahārājikanaṁ devānaṁ saddaṁ sutvā Tāvatiṁsā devā saddaṃ anussāvesuṁ...
Tāvatiṁsānaṁ devānaṁ saddaṁ sutvā Yāmā devā saddaṃ anussāvesuṁ...
Yāmānaṁ devānaṁ saddaṁ sutvā Tusitā devā saddaṃ anussāvesuṁ...
Tusitānaṁ devānaṁ saddaṁ sutvā Nimmānaratī devā saddamanussavesum...
Nimmānaratīnaṁ devānaṁ saddaṁ sutvā Paranimmitavasavattī devā saddaṃ anussāvesuṁ...
Paranimmitavasavattīnaṁ devānaṁ saddaṁ sutvā Brahmakāyikā devā saddaṃ anussāvesuṁ: 
Etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ iti
Itiha tena khaṇena tena muhuttena yāva brahmalokā saddo abbhuggacchi. Ayaṁ ca dasasahassī lokadhātu saṅkaṁ api sampakaṁ api sampavedhi appamāṇo ca oḷāro obhāso loke pāturahosi atikkamṃ eva devānaṁ dev anubhāvaṁAtha kho bhagavā udānaṁ udānesi: 
Aññāsi vata bho koṇḍañño aññāsi vata bho koṇḍañño iti Iti ha-idaṁ āyasmato koṇḍaññassa aññākoṇḍañño tv'eva nāmaṁ ahosi iti

Anatta-lakkhaṇa-sutta

Evaṁ me sutaṁ Ekaṁ samayaṁ bhagavā bārāṇasiyaṁ viharati isipatane migadāye 
Tatra kho bhagavā pañcavaggiye bhikkhū āmantesi: Bhikkhavo iti Bhadante iti te bhikkhū bhagavato paccassosuṁ Bhagavā etaṁ avoca Rūpaṁ bhikkhave anattā rūpaṁ ca ha-idaṁ bhikkhave attā abhavissa na idaṁ rūpaṁ ābādhāya saṁvatteyya labbhetha ca rūpe Evaṁ me rūpaṁ hotu evaṁ me rūpaṁ mā ahosi iti
Yasmā ca kho bhikkhave rūpaṁ anattā tasmā rūpaṁ ābādhāya saṁvattati na ca labbhati rūpe Evaṁ me rūpaṁ hotu evaṁ me rūpaṁ mā ahosi iti
Vedanā anattā vedanā ca ha-idaṁ bhikkhave attā abhavissa na idaṁ vedanā ābādhāya saṁvatteyya labbhetha ca vedanāya Evaṁ me vedanā hotu evaṁ me vedanā mā ahosi iti
Yasmā ca kho bhikkhave vedanā anattā tasmā vedanā ābādhāya saṁvattati na ca labbhati vedanāya Evaṁ me vedanā hotu evaṁ me vedanā mā ahosi iti
Saññā anattā saññā ca ha-idaṁ bhikkhave attā abhavissa na idaṁ saññā ābādhāya saṁvatteyya labbhetha ca saññāya Evaṁ me saññā hotu evaṁ me saññā mā ahosi iti
Yasmā ca kho bhikkhave saññā anattā tasmā saññā ābādhāya saṁvattati na ca labbhati saññāya Evaṁ me saññā hotu evaṁ me saññā mā ahosi iti
Saṅkhārā anattā saṅkhārā ca ha-idaṁ bhikkhave attā abhavissaṁsu na idaṁ saṅkhārā ābādhāya saṁvatteyyuṁ labbhetha ca saṅkhāresu Evaṁ me saṅkhārā hontu evaṁ me saṅkhārā mā ahesuṁ iti
Yasmā ca kho bhikkhave saṅkhārā anattā tasmā saṅkhārā ābādhāya saṁvattanti na ca labbhati saṅkhāresu Evaṁ me saṅkhārā hontu evaṁ me saṅkhārā mā ahesuṁ iti
Viññāṇaṁ anattā viññāṇaṁ ca ha-idaṁ bhikkhave attā abhavissa na idaṁ viññāṇam ābādhāya saṁvatteyya labbhetha ca viññāṇe Evaṁ me viññāṇaṁ hotu evaṁ me viññāṇaṁ mā ahosi iti
Yasmā ca kho bhikkhave viññāṇaṁ anattā tasmā viññāṇaṁ ābādhāya saṁvattati na ca labbhati viññāṇe Evaṁ me viññāṇaṁ hotu evaṁ me viññāṇaṁ mā ahosi itiTaṁ kiṁ maññatha bhikkhave Rūpaṁ niccaṁ vā aniccaṁ va iti?
Aniccaṁ bhante
Yaṁ pan aniccaṁ dukkhaṁ vā taṁ sukhaṁ va iti?
Dukkhaṁ bhante
Yaṁ pan aniccaṁ dukkhaṁ viparināmadhammaṁ kallaṁ nu taṁ samanupassituṁ Etaṁ mama eso'haṃ asmi eso me atta iti?
No ha-etaṁ bhante
Taṁ kiṁ maññatha bhikkhave vedanā niccā vā aniccā va iti?
Aniccā bhante
Yaṁ pan aniccaṁ dukkhaṁ vā taṁ sukhaṁ va iti?
Dukkhaṁ bhante
Yaṁ pan aniccaṁ dukkhaṁ viparināmadhammaṁ kallaṁ nu taṁ samanupassituṁ Etaṁ mama eso'haṃ asmi eso me atta iti?
No ha-etaṁ bhante
Taṁ kiṁ maññatha bhikkhave saññā niccā vā aniccā va iti?
Aniccā bhante
Yaṁ pan aniccaṁ dukkhaṁ vā taṁ sukhaṁ va iti?
Dukkhaṁ bhante
Yaṁ pan aniccaṁ dukkhaṁ viparināmadhammaṁ kallaṁ nu taṁ samanupassituṁ Etaṁ mama eso'haṃ asmi eso me atta iti?
No ha-etaṁ bhante
Taṁ kiṁ maññatha bhikkhave saṅkhārā niccā vā aniccā va iti?
Aniccā bhante
Yaṁ pan aniccaṁ dukkhaṁ vā taṁ sukhaṁ va iti?
Dukkhaṁ bhante
Yaṁ pan aniccaṁ dukkhaṁ viparināmadhammaṁ kallaṁ nu taṁ samanupassituṁ Etaṁ mama eso'haṃ asmi eso me atta iti?
No ha-etaṁ bhante
Taṁ kiṁ maññatha bhikkhave viññāṇaṁ niccaṁ vā aniccaṁ va iti?
Aniccaṁ bhante
Yaṁ pan aniccaṁ dukkhaṁ vā taṁ sukhaṁ va iti?
Dukkhaṁ bhante
Yaṁ pan aniccaṁ dukkhaṁ viparināmadhammaṁ kallaṁ nu taṁ samanupassituṁ Etaṁ mama eso'haṃ asmi eso me atta iti?
No ha-etaṁ bhante Tasmā iha bhikkhave Yaṅ'kiñci rūpaṁ atīt anāgata-paccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ rūpaṁ: N'etaṁ mama n'eso'haṃ asmi na ṃ eso atta iti evaṃ etaṁ yathābhūtaṁ sammappaññāya daṭṭhabbaṁ
Yā kāci vedanā atīt anāgata-paccuppannā ajjhattā vā bahiddhā vā oḷārikā vā sukhumā vā hīnā vā paṇītā vā yā dūre santike vā sabbā vedanā: N'etaṁ mama n'eso'haṃ asmi na ṃ eso atta iti evaṃ etaṁ yathābhūtaṁ sammappaññāya daṭṭhabbaṁ
Yā kāci saññā atīt anāgata-paccuppannā ajjhattā vā bahiddhā vā oḷārikā vā sukhumā vā hīnā vā paṇītā vā yā dūre santike vā sabbā saññā: N'etaṁ mama n'eso'haṃ asmi na ṃ eso atta iti evaṃ etaṁ yathābhūtaṁ sammappaññāya daṭṭhabbaṁ
Ye keci saṅkhārā atīt anāgata-paccuppannā ajjhattā vā bahiddhā vā oḷārikā vā sukhumā vā hīnā vā paṇītā vā yā dūre santike vā sabbe saṅkhārā: N'etaṁ mama n'eso'haṃ asmi na ṃ eso atta iti evaṃ etaṁ yathābhūtaṁ sammappaññāya daṭṭhabbaṁ
Yaṅ'kiñci viññāṇaṁ atīt anāgata-paccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ viññāṇaṁ: N'etaṁ mama n'eso'haṃ asmi na ṃ eso atta iti evaṃ etaṁ yathābhūtaṁ sammappaññāya daṭṭhabbaṁEvaṁ passaṁ bhikkhave Sutvā ariyasāvako rūpasmiṁ api nibbindati vedanāya api nibbindati saññāya api nibbindati saṅkhāresu api nibbindati viññāṇasmiṁ api nibbindati nibbindaṁ virajjati virāgā vimuccati vimuttasmiṁ vimuttaṃ iti ñāṇaṁ hoti Khīṇā jāti vusitaṁ brahmacariyaṁ kataṁ karaṇīyaṁ n'āparaṁ itthattāya iti pajānāti iti
Idaṃ avoca bhagavā Attamanā pañcavaggiyā bhikkhū bhagavato bhāsitaṁ abhinanduṁ Imasmiṁ ca pana veyyākaraṇasmiṁ bhaññamāne pañcavaggiyānaṁ bhikkhūnaṁ anupādāya āsavehi cittāni vimucciṁsu iti

Āditta-pariyāya-suttaEvaṁ me sutaṁ 

Ekaṁ samayaṁ bhagavā gayāyaṁ viharati gayāsīse saddhiṁ bhikkhusahassena Tatra kho bhagavā bhikkhū āmantesi: Sabbaṁ bhikkhave ādittaṁ!
Kiṁ ca bhikkhave sabbaṁ ādittaṁ?
Cakkhuṁ bhikkhave ādittaṁ rūpā ādittā cakkhuviññāṇaṁ ādittaṁ cakkhusamphasso āditto yaṃ p'idaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā taṁ api ādittaṁ Kena ādittaṁ?
Ādittaṁ rāg'agginā dos'agginā moha-agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi
Sotaṁ ādittaṁ saddā ādittā sotaviññāṇaṁ ādittaṁ sotasamphasso āditto yaṃ p'idaṁ sotasamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā taṁ api ādittaṁ Kena ādittaṁ?
Ādittaṁ rāg'agginā dos'agginā moha-agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi
Ghānaṁ ādittaṁ gandhā ādittā ghānaviññāṇaṁ ādittaṁ ghānasamphasso āditto yaṃ p'idaṁ ghānasamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā taṁ api ādittaṁ Kena ādittaṁ?
Ādittaṁ rāg'agginā dos'agginā moha-agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi
Jivhā ādittā rasā ādittā jivhāviññāṇaṁ ādittaṁ jivhāsamphasso āditto yaṃ p'idaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā taṁ api ādittaṁ Kena ādittaṁ?
Ādittaṁ rāg'agginā dos'agginā moha-agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi
Kāyo āditto phoṭṭhabbā ādittā kāyaviññāṇaṁ ādittaṁ kāyasamphasso āditto yaṃ p'idaṁ kāyasamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā taṁ api ādittaṁ Kena ādittaṁ?
Ādittaṁ rāg'agginā dos'agginā moha-agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmi
Mano āditto dhammā ādittā manoviññāṇaṁ ādittaṁ manosamphasso āditto yaṃ p'idaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā taṁ api ādittaṁ Kena ādittaṁ?
Ādittaṁ rāg'agginā dos'agginā moha-agginā ādittaṁ jātiyā jarāya maraṇena sokehi paridevehi dukkhehi domanassehi upāyāsehi ādittaṁ iti vadāmiEvaṁ passaṁ bhikkhave Sutvā ariyasāvako cakkhusmiṁ api nibbindati rūpesu api nibbindati cakkhuviññāṇe api nibbindati cakkhusamphasse api nibbindati yaṃ p'idaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā tasmiṁ api nibbindati
Sotasmiṁ api nibbindati saddesu api nibbindati sotaviññāṇe api nibbindati sotasamphasse api nibbindati yaṃ p'idaṁ sotasamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā tasmiṁ api nibbindati
Ghānasmiṁ api nibbindati gandhesu api nibbindati ghānaviññāṇe api nibbindati ghānasamphasse api nibbindati yaṃ p'idaṁ ghānasamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā tasmiṁ api nibbindati
Jivhāya api nibbindati rasesu api nibbindati jivhāviññāṇe api nibbindati jivhāsamphasse api nibbindati yaṃ p'idaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā tasmiṁ api nibbindati
Kāyasmiṁ api nibbindati phoṭṭhabbesu api nibbindati kāyaviññāṇe api nibbindati kāyasamphasse api nibbindati yaṃ p'idaṁ kāyasamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā tasmiṁ api nibbindati
Manasmiṁ api nibbindati dhammesu api nibbindati manoviññāṇe api nibbindati manosamphasse api nibbindati yaṃ p'idaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhaṃ asukhaṁ vā tasmiṁ api nibbindati
Nibbindaṁ virajjati virāgā vimuccati vimuttasmiṁ vimuttaṃ iti ñāṇaṁ hoti: 
Khīṇā jāti vusitaṁ brahmacariyaṁ kataṁ karaṇīyaṁ n'āparaṁ itthattāya iti pajānāti iti
Idaṃ avoca bhagavā Attamanā te bhikkhū bhagavato bhāsitaṁ abhinanduṁ. Imasmiṁ ca pana veyyākaraṇasmiṁ bhaññamāne tassa bhikkhusahassassa anupādāya āsavehi cittāni vimucciṁsu iti

Yathā vāri-vahā pūrā

Yathā vāri-vahā pūrā Paripūrenti sāgaraṁ Evaṃ eva ito dinnaṁ Petānaṁ upakappati
Icchitaṁ patthitaṁ tumhaṁ Khippaṃ eva samijjhatu
Sabbe pūrentu saṅkappā Cando paṇṇaraso yathā Maṇi joti-raso yathā
Sabb'ītiyo vivajjantu Sabba-rogo vinassatu Mā te bhavatv'antarāyo Sukhī dīgha-āyuko bhava
Abhivādana-sīlissa Niccaṁ vuḍḍha-apacāyino Cattāro dhammā vaḍḍhanti Āyu vaṇṇo sukhaṁ balaṁ
Bhavatu sabba-maṅgalaṁ Rakkhantu sabba-devatā Sabba-buddha-ānubhāvena Sadā sotthī bhavantu te
Bhavatu sabba-maṅgalaṁ Rakkhantu sabba-devatā Sabba-dhamma ānubhāvena Sadā sotthī bhavantu te
Bhavatu sabba-maṅgalaṁ Rakkhantu sabba-devatā Sabba-saṅgha-ānubhāvena Sadā sotthī bhavantu te

Yathā vāri-vahā pūrā 

Yathā vāri-vahā pūrā paripūrenti sāgaraṁ evaṃ eva ito dinnaṁ petānaṁ upakappati icchitaṁ patthitaṁ tumhaṁ khippaṃ eva samijjhatu sabbe pūrentu saṅkappā cando paṇṇa-raso yathā maṇi joti-raso yathā
Sabb'ītiyo vivajjantu Sabba-rogo vinassatu Mā te bhavatv'antarāyo Sukhī dīgha-āyuko bhava
Abhivādana-sīlissa Niccaṁ vuḍḍha-apacāyino Cattāro dhammā vaḍḍhanti Āyu vaṇṇo sukhaṁ balaṁ

Ratanattay anubhāv'ādi-gāthā

Ratanattay anubhāvena Ratanattaya-tejasā Dukkha-roga-bhayā verā – Sokā sattu ca upaddavā Anekā antarāyā api – Vinassantu asesato Jaya-siddhi dhanaṁ lābhaṁ – Sotthi bhāgyaṁ sukhaṁ balaṁ Siri āyu ca vaṇṇo ca – Bhogaṁ vuḍḍhī ca yasavā Sata-vassā ca āyū ca – Jīva-siddhī bhavantu te

Bhojana-dān anumodanā

Yo yassa bhojanaṁ deti So tassa deti pañca api Āyuṁ balaṁ sukhaṁ vaṇṇaṁ Paṭibhānaṁ ca pañcamaṁ 
Āyu-do bala-do dhīro Vaṇṇa-do paṭibhāṇa-do Sukhassa dātā medhāvī Sukhaṁ so adhigacchati Āyuṁ datvā balaṁ vaṇṇaṁ Sukhaṁ ca paṭibhānakaṁ Dīgha-āyu yasavā hoti Yattha yattha-upapajjati 
Abhivādanasīlissa Niccaṁ vuḍḍha-apacāyino Cattāro dhammā vaḍḍhanti Āyu vaṇṇo sukhaṁ balaṁ 
Padakkhiṇaṁ kāyakammaṁ Vācākammaṁ padakkhiṇaṁ Padakkhiṇaṁ manokammaṁ Paṇīdhi te padakkhiṇe Padakkhiṇāni katvāna Labhant'atthe padakkhiṇe Te atthaladdhā sukhitā Virūḷhā buddhasāsane Arogā sukhitā hotha Saha sabbehi ñātibhī

Culla-maṅgala-cakka-vāḷa

Sabba-buddha-ānubhāvena Sabba-dhamma anubhāvena Sabba-saṅgha-ānubhāvena Buddha-ratanaṁ dhamma-ratanaṁ saṅgha-ratanaṁ Tiṇṇaṁ ratanānaṁ ānubhāvena Catur-āsīti-sahassa-dhammakkhandha-ānubhāvena Piṭakattay anubhāvena Jina-sāvak anubhāvena Sabbe te rogā Sabbe te bhayā Sabbe te antarāyā Sabbe te upaddavā Sabbe te dunnimittā Sabbe te avamaṅgalā vinassantu Āyu-vaḍḍhako Dhana-vaḍḍhako Siri-vaḍḍhako Yasa-vaḍḍhako Bala-vaḍḍhako Vaṇṇa-vaḍḍhako Sukha-vaḍḍhako hotu sabbadā Dukkha-roga-bhaya-verā Sokā sattu ca upaddavā Anekā antarāyā api Vinassantu ca tejasā Jaya-siddhi dhanaṁ lābhaṁ Sotthi bhāgyaṁ sukhaṁ balaṁ Siri āyu ca vaṇṇo ca Bhogaṁ vuḍḍhī ca yasavā Sata-vassā ca āyū ca Jīva-siddhī bhavantu te

Aggappasāda-sutta-gāthā

Aggato ve pasannānaṁ Aggaṁ dhammaṁ vijānataṁ
Agge buddhe pasannānaṁ Dakkhiṇeyye anuttare
Agge dhamme pasannānaṁ Virāg'ūpasame sukhe
Agge saṅghe pasannānaṁ Puññakkhette anuttare
Aggasmiṁ dānaṁ dadataṁ Aggaṁ puññaṁ pavaḍḍhati
Aggaṁ āyu ca vaṇṇo ca Yaso kitti sukhaṁ balaṁ
Aggassa dātā medhāvī Agga-dhamma-samāhito
Deva-bhūto manusso vā Aggappatto pamodati iti
Kāla-dāna-sutta-gāthāKāle dadanti sapaññā Vadaññū vīta-maccharā
Kālena dinnaṁ ariyesu Uju-bhūtesu tādisu
Vippasanna-manā tassa Vipulā hoti dakkhiṇā
Ye tattha anumodanti Veyyāvaccaṁ karonti vā
Na tena dakkhiṇā onā Te api puññassa bhāgino
Tasmā dade appaṭivāna-citto Yattha dinnaṁ mahapphalaṁ
Puññāni para-lokasmiṁ Patiṭṭhā honti pāṇinaṁ iti

So attha-laddho 

So attha-laddho sukhito Viruḷho buddha-sāsane Arogo sukhito hohi Saha sabbehi ñātibhi
Sā attha-laddhā sukhitā Viruḷhā buddha-sāsane Arogā sukhitā hohi Saha sabbehi ñātibhi
Te attha-laddhā sukhitā Viruḷhā buddha-sāsane Arogā sukhitā hotha Saha sabbehi ñātibhi

Devā-ārādhanā 
Pharitvāna mettaṁ samettā bhadantā Avikkhitta-cittā parittaṁ bhaṇantu Sagge kāme ca rūpe giri-sikhara-taṭe c'antalikkhe vimāne Dīpe raṭṭhe ca gāme taru-vana-gahane geha-vatthumhi khette Bhummā c'āyantu devā jala-thala-visame yakkha-gandhabba-nāgā Tiṭṭhantā santike yaṁ muni-vara-vacanaṁ sādhavo me suṇantu Buddha-dassana-kālo ayaṃ bhadantā Dhammassavana-kālo ayaṃ bhadantā Saṅgha-payirupāsana-kālo ayaṃ bhadantā

Pubba-bhāga-nama-kāra-pāṭho
Namo tassa Bhagavato arahato sammāsambuddhassa 

Saraṇa-gamana-pāṭho

Buddhaṁ saraṇaṁ gacchāmi Dhammaṁ saraṇaṁ gacchāmi Saṅghaṁ saraṇaṁ gacchāmi
Dutiyaṁ api buddhaṁ saraṇaṁ gacchāmi Dutiyaṁ api dhammaṁ saraṇaṁ gacchāmi Dutiyaṁ api saṅghaṁ saraṇaṁ gacchāmi
Tatiyaṁ api buddhaṁ saraṇaṁ gacchāmi Tatiyaṁ api dhammaṁ saraṇaṁ gacchāmi Tatiyaṁ api saṅghaṁ saraṇaṁ gacchāmi 

Nama-kāra-siddhi-gāthā

Yo cakkhumā moha-malāpakaṭṭho Sāmaṁ va buddho sugato vimutto Mārassa pāsā vinimocayanto Pāpesi khemaṁ janataṁ vineyyaṁ Buddhaṁ varan'taṁ sirasā namāmi Lokassa nāthaṁ ca vināyakaṁ ca Tan'tejasā te jaya-siddhi hotu Sabb'antarāyā ca vināsamentu
Dhammo dhajo yo viya tassa satthu Dassesi lokassa visuddhi-maggaṁ Niyyāniko dhamma-dharassa dhārī Sāt'āvaho santi-karo suciṇṇo Dhammaṁ varan'taṁ sirasā namāmi Mohappadālaṁ upasanta-dāhaṁ Tan'tejasā te jaya-siddhi hotu Sabb'antarāyā ca vināsamentuSaddhamma-senā sugat anugo yo Lokassa pāp'ūpakilesa-jetā Santo sayaṁ santi-niyojako ca Svākkhāta-dhammaṁ viditaṁ karoti Saṅghaṁ varan'taṁ sirasā namāmi Buddha-ānubuddhaṁ sama-sīla-diṭṭhiṁ Tan'tejasā te jaya-siddhi hotu Sabb'antarāyā ca vināsamentu 

Namo-kāra-aṭṭhaka

Namo arahato sammā- Sambuddhassa maha-esino Namo uttama-dhammassa Svākkhātass'eva ten'idha
Namo mahā-saṅghassā api Visuddha-sīla-diṭṭhino Namo omāty'āraddhassa Ratanattayassa sādhukaṁ Namo omak'ātītassa Tassa vatthuttayassa api Namo-kārappabhāvena Vigacchantu upaddavāNamo-kār anubhāvena Suvatthi hotu sabbadā Namo-kārassa tejena Vidhimhi homi tejavā 

Maṅgala-sutta 

Evaṁ me sutaṁ Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tena upasaṅkami. Upasaṅkamitvā bhagavantaṁ abhivādetvā ekaṃ antaṁ aṭṭhāsi. Ekaṃ antaṁ ṭhitā kho sā devatā bhagavantaṁ gāthāya ajjhabhāsi: 
Bahū devā manussā ca Maṅgalāni acintayuṁ Ākaṅkhamānā sotthānaṁ Brūhi maṅgalaṃ uttamaṁ
Asevanā ca bālānaṁ Paṇḍitānaṁ ca sevanā Pūjā ca pūjanīyānaṁ Etaṁ maṅgalaṃ uttamaṁ
Paṭirūpa-desa-vāso ca Pubbe ca kata-puññatā Atta-sammā-paṇidhi ca Etaṁ maṅgalaṃ uttamaṁ
Bāhu-saccaṁ ca sippaṁ ca Vinayo ca susikkhito Subhāsitā ca yā vācā Etaṁ maṅgalaṃ uttamaṁ
Mātā-pitu-upaṭṭhānaṁ Putta-dārassa saṅgaho Anākulā ca kammantā Etaṁ maṅgalaṃ uttamaṁ
Dānaṁ ca dhamma-cariyā ca Ñātakānaṁ ca saṅgaho Anavajjāni kammāni Etaṁ maṅgalaṃ uttamaṁ
Āratī viratī pāpā Majja-pānā ca saññamo Appamādo ca dhammesu Etaṁ maṅgalaṃ uttamaṁ
Gāravo ca nivāto ca Santuṭṭhī ca kataññutā Kālena dhammassavanaṁ Etaṁ maṅgalaṃ uttamaṁ
Khantī ca sovacassatā Samaṇānaṁ ca dassanaṁ Kālena dhamma-sākacchā Etaṁ maṅgalaṃ uttamaṁ
Tapo ca brahmacariyaṁ ca Ariya-saccāna-dassanaṁ Nibbāna-sacchikiriyā ca Etaṁ maṅgalaṃ uttamaṁ
Phuṭṭhassa loka-dhammehi Cittaṁ yassa na kampati Asokaṁ virajaṁ khemaṁ Etaṁ maṅgalaṃ uttamaṁ
Etādisāni katvāna Sabbatthaṃ aparājitā Sabbattha sotthiṁ gacchanti Tan'tesaṁ maṅgalaṃ uttamaṁ iti 

Ratana-sutta

Yān'īdha bhūtāni samāgatāni Bhummāni vā yāni va antalikkhe Sabb'eva bhūtā sumanā bhavantu Atho api sakkacca suṇantu bhāsitaṁ
Tasmā hi bhūtā nisāmetha sabbe Mettaṁ karotha mānusiyā pajāya Divā ca ratto ca haranti ye baliṁ Tasmā hi ne rakkhatha appamattā
Yaṅ kiñci vittaṁ idha vā huraṁ vā Saggesu vā yaṁ ratanaṁ paṇītaṁ Na no samaṁ atthi tathāgatena Idaṁ api buddhe ratanaṁ paṇītaṁ Etena saccena suvatthi hotu
Khayaṁ virāgaṁ amataṁ paṇītaṁ Yaṁ ajjhagā sakya-munī samāhito Na tena dhammena saṃ atthi kiñci Idaṁ api dhamme ratanaṁ paṇītaṁ Etena saccena suvatthi hotu
Yaṃ buddha-seṭṭho parivaṇṇayī suciṁ Samādhiṃ anantarikañ'ñaṃ āhu Samādhinā tena samo na vijjati Idaṁ api dhamme ratanaṁ paṇītaṁ Etena saccena suvatthi hotu
Ye puggalā aṭṭha sataṁ pasatthā Cattāri etāni yugāni honti Te dakkhiṇeyyā sugatassa sāvakā Etesu dinnāni mahapphalāni Idaṁ api saṅghe ratanaṁ paṇītaṁ Etena saccena suvatthi hotu
Ye suppayuttā manasā daḷhena Nikkāmino gotama-sāsanamhi Te patti-pattā amataṁ vigayha Laddhā mudhā nibbutiṁ bhuñjamānā Idaṁ api saṅghe ratanaṁ paṇītaṁ Etena saccena suvatthi hotu
Yatha-inda-khīlo paṭhaviṁ sito siyā Catubbhi vātebhi asampakampiyo Tatha-upamaṁ sappurisaṁ vadāmi Yo ariya-saccāni avecca passati Idaṁ api saṅghe ratanaṁ paṇītaṁ Etena saccena suvatthi hotu
Ye ariya-saccāni vibhāvayanti Gambhīra-paññena sudesitāni Kiṁ c'āpi te honti bhusa'ppamattā Na te bhavaṁ aṭṭhamaṃ ādiyanti Idaṁ api saṅghe ratanaṁ paṇītaṁ Etena saccena suvatthi hotu
Sahā v'assa dassana-sampadāya Tay'assu dhammā jahitā bhavanti Sakkāya-diṭṭhi vicikicchitaṁ ca Sīlabbataṁ vā api yaṁ atthi kiñci Catūha-apāyehi ca vippamutto Cha c'ābhiṭhānāni abhabbo kātuṁ Idaṁ api saṅghe ratanaṁ paṇītaṁ Etena saccena suvatthi hotu
Kiṁ c'āpi so kammaṁ karoti pāpakaṁ Kāyena vācā uda cetasā vā Abhabbo so tassa paṭicchadāya Abhabbatā diṭṭha-padassa vuttā Idaṁ api saṅghe ratanaṁ paṇītaṁ Etena saccena suvatthi hotu
Vanappagumbe yathā phussita agge Gimhāna-māse paṭhamasmiṁ gimhe Tatha-upamaṁ dhamma-varaṁ adesayi Nibbāna-gāmiṁ paramaṁ hitāya Idaṁ api buddhe ratanaṁ paṇītaṁ Etena saccena suvatthi hotu
Varo varaññū vara-do var'āharo Anuttaro dhamma-varaṁ adesayi Idaṁ api buddhe ratanaṁ paṇītaṁ Etena saccena suvatthi hotu
Khīṇaṁ purāṇaṁ navaṁ na atthi sambhavaṁ Viratta-citt'āyatike bhavasmiṁ Te khīṇa-bījā aviruḷhi-chandā Nibbanti dhīrā yathā'yam padīpo Idaṁ api saṅghe ratanaṁ paṇītaṁ Etena saccena suvatthi hotu
Yān'īdha bhūtāni samāgatāni Bhummāni vā yāni va antalikkhe Tathāgataṁ deva-manussa-pūjitaṁ Buddhaṁ namassāma suvatthi hotu
Yān'īdha bhūtāni samāgatāni Bhummāni vā yāni va antalikkhe Tathāgataṁ deva-manussa-pūjitaṁ Dhammaṁ namassāma suvatthi hotu
Yān'īdha bhūtāni samāgatāni Bhummāni vā yāni va antalikkhe Tathāgataṁ deva-manussa-pūjitaṁ Saṅghaṁ namassāma suvatthi hotu 

Karaṇīya-metta-sutta

Karaṇīyaṃ attha-kusalena Yan'taṁ santaṁ padaṁ abhisamecca Sakko ujū ca suhujū ca Suvaco c'assa mudu anatimānī
Santussako ca subharo ca Appakicco ca sallahuka-vutti Sant'indriyo ca nipako ca Appagabbho kulesu ananugiddho
Na ca khuddaṁ samācare kiñci Yena viññū pare upavadeyyuṁ Sukhino vā khemino hontu Sabbe sattā bhavantu sukhit'attā
Ye keci pāṇa-bhūt'atthi Tasā vā thāvarā vā anavasesā Dīghā vā ye mahantā vā Majjhimā rassakā aṇuka-thūlā
Diṭṭhā vā ye ca adiṭṭhā Ye ca dūre vasanti avidūre Bhūtā vā sambhavesī vā Sabbe sattā bhavantu sukhit'attā
Na paro paraṁ nikubbetha N'ātimaññetha katthaci naṁ kiñci Byārosanā paṭīgha-saññā N'āññaṃ aññassa dukkhaṃ iccheyya
Mātā yathā niyaṁ puttaṁ Āyusā eka-puttaṃ anurakkhe Evaṁ api sabba-bhūtesu Mānasaṃ bhāvaye aparimāṇaṁ
Mettaṁ ca sabba-lokasmiṁ Mānasaṃ bhāvaye aparimāṇaṁ Uddhaṁ adho ca tiriyaṁ ca Asambādhaṁ averaṁ asapattaṁ
Tiṭṭhaṁ caraṁ nisinno vā Sayāno vā yāvat'assa vigata-middho Etaṁ satiṁ adhiṭṭheyya Brahmaṃ etaṁ vihāraṁ idhaṃ āhu
Diṭṭhiṁ ca anupagamma Sīlavā dassanena sampanno Kāmesu vineyya gedhaṁ Na hi jātu gabbha-seyyaṁ punar-eti iti 

Khandha-parittaṁ

Virūpakkhehi me mettaṁ Mettaṁ erāpathehi me Chabyāputtehi me mettaṁ Mettaṁ kaṇhāgotamakehi ca
Apādakehi me mettaṁ Mettaṁ dipādakehi me Catuppadehi me mettaṁ Mettaṁ bahuppadehi me
Mā maṁ apādako hiṁsi Mā maṁ hiṁsi dipādako Mā maṁ catuppado hiṁsi Mā maṁ hiṁsi bahuppado
Sabbe sattā sabbe pāṇā Sabbe bhūtā ca kevalā Sabbe bhadrāni passantu Mā kiñci pāpaṃ āgamā. 
Appamāṇo buddho Appamāṇo dhammo Appamāṇo saṅgho 
Pamāṇavantāni siriṁsapāni Ahi-vicchikā satapadī Uṇṇānābhī sarabhū mūsikā 
Katā me rakkhā katā me parittā Paṭikkamantu bhūtāni So'haṁ namo bhagavato Namo sattannaṁ sammā-sambuddhānaṁ.

Buddha-dhamma-saṅgha-guṇā

Iti api so bhagavā Arahaṁ sammā-sambuddho Vijjā-caraṇa-sampanno Sugato loka-vidū Anuttaro purisa-damma-sārathi Satthā devamanussānaṁ Buddho bhagava iti
Svākkhāto bhagavatā dhammo Sandiṭṭhiko akāliko ehi-passiko Opanayiko paccattaṁ veditabbo viññūhi iti
Supaṭipanno bhagavato sāvaka-saṅgho Uju-paṭipanno bhagavato sāvaka-saṅgho Ñāya-paṭipanno bhagavato sāvaka-saṅgho Sāmīci-paṭipanno bhagavato sāvaka-saṅgho Yaṁ idaṁ cattāri purisa-yugāni aṭṭha purisa-puggalā Esa bhagavato sāvaka-saṅgho Āhuneyyo pāhuneyyo dakkhiṇeyyo añjali-karaṇīyo Anuttaraṁ puññakkhettaṁ lokassa iti

Yaṅ kiñci ratanaṁ loke

Yaṅ kiñci ratanaṁ loke Vijjati vividhaṁ puthu Ratanaṁ buddha-samaṁ na atthi Tasmā sotthī bhavantu te
Yaṅ kiñci ratanaṁ loke Vijjati vividhaṁ puthu Ratanaṁ dhamma-samaṁ na atthi Tasmā sotthī bhavantu te
Yaṅ kiñci ratanaṁ loke Vijjati vividhaṁ puthu Ratanaṁ saṅgha-samaṁ na atthi Tasmā sotthī bhavantu te
Sakkatvā buddha-ratanaṁ Osadhaṁ uttamaṁ varaṁ Hitaṁ deva-manussānaṁ Buddha-tejena sotthinā Nassanta upaddavā sabbe Dukkhā vūpasamentu te
Sakkatvā dhamma-ratanaṁ Osadhaṁ uttamaṁ varaṁ Pariḷāha-upasamanaṁ Dhamma-tejena sotthinā Nassanta upaddavā sabbe Bhayā vūpasamentu te
Sakkatvā saṅgha-ratanaṁ Osadhaṁ uttamaṁ varaṁ Āhuneyyaṁ pāhuneyyaṁ Saṅgha-tejena sotthinā Nassanta upaddavā sabbe Rogā vūpasamentu te

Bojjha-aṅga-parittaṁ 

Bojjha-aṅgo sati-saṅkhāto Dhammānaṁ vicayo tathā Viriyaṃ pīti-passaddhi Bojjha-aṅgā ca tathā'pare Samādhi-upekkha-bojjha-aṅgā Satt'ete sabba-dassinā Muninā samma-akkhātā Bhāvitā bahulī-katā Saṁvattanti abhiññāya Nibbānāya ca bodhiyā Etena sacca-vajjena Sotthi te hotu sabbadā
Ekasmiṁ samaye nātho Moggallānaṁ ca kassapaṁ Gilāne dukkhite disvā Bojjha-aṅge satta desayi Te ca taṁ abhinanditvā Rogā mucciṁsu taṅ'khaṇe Etena sacca-vajjena Sotthi te hotu sabbadā
Ekadā dhamma-rājā api Gelaññen'ābhipīḷito Cundattherena taṃ eva Bhaṇāpetvāna sādaraṁ Sammoditvā ca ābādhā Tamhā vuṭṭhāsi ṭhānaso Etena sacca-vajjena Sotthi te hotu sabbadā
Pahīnā te ca ābādhā Tiṇṇannaṁ api maha-esinaṁ Magg'āhata-kilesā va Patt anuppatti-dhammataṁ Etena sacca-vajjena Sotthi te hotu sabbadā

Abhaya-parittaṁ

Yan'dunnimittaṁ avamaṅgalaṁ ca Yo c'āmanāpo sakuṇassa saddo Pāpaggaho dussupinaṁ akantaṁ Buddha-ānubhāvena vināsamentu
Yan'dunnimittaṁ avamaṅgalaṁ ca Yo c'āmanāpo sakuṇassa saddo Pāpaggaho dussupinaṁ akantaṁ Dhamma anubhāvena vināsamentu 
Yan'dunnimittaṁ avamaṅgalaṁ ca Yo c'āmanāpo sakuṇassa saddo Pāpaggaho dussupinaṁ akantaṁ Saṅgha-ānubhāvena vināsamentu

Devatā-uyyojana-gāthā

Dukkhappattā ca niddukkhā Bhayappattā ca nibbhayā Sokappattā ca nissokā Hontu sabbe api pāṇino
Ettāvatā ca amhehi Sambhataṁ puñña-sampadaṁ Sabbe devā anumodantu
Dānaṁ dadantu saddhāya Sīlaṁ rakkhantu sabbadā Bhāvan'ābhiratā hontu Gacchantu devatā-gatāSabbe buddhā balappattā 
Paccekānaṁ ca yaṁ balaṁ Arahantānaṁ ca tejena Rakkhaṁ bandhāmi sabbaso

Jaya-maṅgala-aṭṭha-gāthā

Bāhuṁ Sahassaṃ abhinimmita sāvudhan'taṁ Grīmekhalaṁ udita-ghora-sasena-māraṁ Dān'ādi-dhamma-vidhinā jitavā mun'indo Tan'tejasā bhavatu te jaya-maṅgalāni
Mār'ātirekaṃ abhiyujjhita-sabba-rattiṁ Ghoraṃ pan'āḷavakaṃ akkhama-thaddha-yakkhaṁ Khantī-sudanta-vidhinā jitavā mun'indo Tan'tejasā bhavatu te jaya-maṅgalāni
Nāḷāgiriṁ gaja-varaṁ atimatta-bhūtaṁ Dāv'aggi-cakkaṃ asanīva sudāruṇan'taṁ Mett'ambu-seka-vidhinā jitavā mun'indo Tan'tejasā bhavatu te jaya-maṅgalāni
Ukkhitta-khaggaṃ atihattha-sudāruṇan'taṁ Dhāvaṁ iti-yojana-patha-aṅguli-mālavantaṁ Iddhī'bhisaṅkhata-mano jitavā mun'indo Tan'tejasā bhavatu te jaya-maṅgalāni
Katvāna kaṭṭhaṃ udaraṁ iva gabbhinīyā Ciñcāya duṭṭha-vacanaṁ jana-kāya majjhe Santena soma-vidhinā jitavā mun'indo Tan'tejasā bhavatu te jaya-maṅgalāni
Saccaṁ vihāya mati-saccaka-vāda-ketuṁ Vād'ābhiropita-manaṁ ati-andha-bhūtaṁ Paññā-padīpa-jalito jitavā mun'indo Tan'tejasā bhavatu te jaya-maṅgalāni
Nandopananda-bhujagaṁ vibudhaṁ maha-iddhiṁ Puttena thera-bhujagena damma-apayanto Iddha-upadesa-vidhinā jitavā mun'indo Tan'tejasā bhavatu te jaya-maṅgalāni
Duggāha-diṭṭhi-bhujagena sudaṭṭha-hatthaṁ Brahmaṁ visuddhi-jutiṃ iddhi-bak'ābhidhānaṁ Ñāṇāgadena vidhinā jitavā mun'indo Tan'tejasā bhavatu te jaya-maṅgalāni
Etā api buddha-jaya-maṅgala-aṭṭha-gāthā Yo vācano dina-dine sarate'ṃ atandī Hitvān'aneka-vividhāni ca upaddavāni Mokkhaṁ sukhaṁ adhigameyya naro sapañño

Jaya-parittaṁ

Mahā-kāruṇiko nātho Hitāya sabba-pāṇinaṁ Pūretvā pāramī sabbā Patto sambodhiṃ uttamaṁ Etena sacca-vajjena Hotu te jaya-maṅgalaṁ
Jayanto bodhiyā mūle Sakyānaṁ nandi-vaḍḍhano Evaṁ tvaṁ vijayo hohi Jayassu jaya-maṅgale
Aparājita-pallaṅke Sīse paṭhavi-pokkhare Abhiseke sabba-buddhānaṁ Aggappatto pamodati
Sunakkhattaṁ sumaṅgalaṁ Supabhātaṁ suhuṭṭhitaṁ Sukhaṇo sumuhutto ca Suyiṭṭhaṁ brahmacārisu
Padakkhiṇaṁ kāya-kammaṁ Vācā-kammaṁ padakkhiṇaṁ Padakkhiṇaṁ mano-kammaṁ Paṇīdhi te padakkhiṇe Padakkhiṇāni katvāna Labhant'atthe padakkhiṇe

Bhavatu-sabba-maṅgalaṁ 

Bhavatu sabba-maṅgalaṁ Rakkhantu sabba-devatā Sabba-buddha-ānubhāvena Sadā sotthī bhavantu te
Bhavatu sabba-maṅgalaṁ Rakkhantu sabba-devatā Sabba-dhamma ānubhāvena Sadā sotthī bhavantu te
Bhavatu sabba-maṅgalaṁ Rakkhantu sabba-devatā Sabba-saṅgha-ānubhāvena Sadā sotthī bhavantu te

Pubba-bhāga-nama-kāra-pāṭho
Namo tassa Bhagavato arahato sammā-sambuddhassa 

Dhamma-saṅgaṇī-mātikā

Kusalā dhammā Akusalā dhammā Abyākatā dhammā
Sukhāya vedanāya sampayuttā dhammā Dukkhāya vedanāya sampayuttā dhammā Adukkhaṃ asukhāya vedanāya sampayuttā dhammā
Vipākā dhammā Vipāka-dhamma-dhammā N'eva vipāka na vipāka-dhamma-dhammā
Upādinna upādāniyā dhammā Anupādinna upādāniyā dhammā Anupādinn anupādāniyā dhammā
Saṅkiliṭṭha-saṅkilesikā dhammā Asaṅkiliṭṭha-saṅkilesikā dhammā Asaṅkiliṭṭha-asaṅkilesikā dhammā
Savitakka-savicārā dhammā Avitakka-vicāra-mattā dhammā Avitakk'āvicārā dhammā
Pīti-sahagatā dhammā Sukha-sahagatā dhammā Upekkhā-sahagatā dhammā
Dassanena pahātabbā dhammā Bhāvanāya pahātabbā dhammā N'eva dassanena na bhāvanāya pahātabbā dhammā
Dassanena pahātabba-hetukā dhammā Bhāvanāya pahātabba-hetukā dhammā N'eva dassanena na bhāvanāya pahātabba-hetukā dhammā
Ācaya-gāmino dhammā Apacaya-gāmino dhammā N'ev'ācaya-gāmino n'āpacaya-gāmino dhammā
Sekkhā dhammā Asekkhā dhammā N'eva sekkhā n'āsekkhā dhammā
Parittā dhammā Mahaggatā dhammā Appamāṇā dhammā
Paritt'ārammaṇā dhammā Mahaggat'ārammaṇā dhammā Appamāṇ'ārammaṇā dhammā
Hīnā dhammā Majjhimā dhammā Paṇītā dhammā
Micchatta-niyatā dhammā Sammatta-niyatā dhammā Aniyatā dhammā
Magg'ārammaṇā dhammā Magga-hetukā dhammā Magg'ādhipatino dhammā
Uppannā dhammā Anuppannā dhammā Uppādino dhammā
Atītā dhammā Anāgatā dhammā Paccuppannā dhammā
Atīt'ārammaṇā dhammā Anāgat'ārammaṇā dhammā Paccuppann'ārammaṇā dhammā
Ajjhattā dhammā Bahiddhā dhammā Ajjhatta-bahiddhā dhammā
Ajjhatt'ārammaṇā dhammā Bahiddha-ārammaṇā dhammā Ajjhatta-bahiddha-ārammaṇā dhammā
Sanidassana-sappaṭighā dhammā Anidassana-sappaṭighā dhammā Anidassan'āppaṭighā dhammāDhs 1

Vipassanā-bhūmi-pāṭho

Pañcakkhandhā: Rūpakkhandho vedanākkhandho saññākkhandho saṅkhārakkhandho viññāṇakkhandho
Dvā-das'āyatanāni: Cakkhv'āyatanaṁ rūp'āyatanaṁ sot'āyatanaṁ sadd'āyatanaṁ ghān'āyatanaṁ gandha-āyatanaṁ jivha-āyatanaṁ ras'āyatanaṁ kāy'āyatanaṁ phoṭṭhabb'āyatanaṁ man'āyatanaṁ dhamma ayatanaṁ 
Aṭṭhārasa dhātuyo: Cakkhu-dhātu rūpa-dhātu cakkhu-viññāṇa-dhātu sota-dhātu sadda-dhātu sota-viññāṇa-dhātu ghāna-dhātu gandha-dhātu ghāna-viññāṇa-dhātu jivhā-dhātu rasa-dhātu jivhā-viññāṇa-dhātu kāya-dhātu phoṭṭhabba-dhātu kāya-viññāṇa-dhātu mano-dhātu dhamma-dhātu mano-viññāṇa-dhātu 
Bā-vīsat'indriyāni: Cakkhu'ndriyaṁ sot'indriyaṁ ghān'indriyaṁ jivha-indriyaṁ kāy'indriyaṁ man'indriyaṁ ittha-indriyaṁ puris'indriyaṁ jīvit'indriyaṁ sukha-indriyaṁ dukkha-indriyaṁ somanass'indriyaṁ domanass'indriyaṁ upekkha-indriyaṁ saddha-indriyaṁ viriy'indriyaṁ sat'indriyaṁ samādha-indriyaṁ paññ'indriyaṁ anaññātañ'ñassāmī indriyaṁ aññ'indriyaṁ aññātāv'indriyaṁ. 
Cattāri ariya-saccāni: Dukkhaṁ ariya-saccaṁ Dukkha-samudayo ariya-saccaṁ Dukkha-nirodho ariya-saccaṁ Dukkha-nirodha-gāminī paṭipadā ariya-saccaṁ.
Avijjā-paccayā saṅkhārā Saṅkhāra-paccayā viññāṇaṁ Viññāṇa-paccayā nāma-rūpaṁ Nāma-rūpa-paccayā saḷ'āyatanaṁ Saḷ'āyatana-paccayā phasso Phassa-paccayā vedanā Vedanā-paccayā taṇhā Taṇhā-paccayā upādānaṁ Upādāna-paccayā bhavo Bhava-paccayā jāti Jāti-paccayā jarā-maraṇaṁ soka-parideva-dukkha-domanassa upāyāsā sambhavanti Evaṃ etassa kevalassa dukkhakkhandhassa samudayo hoti 
Avijjāya tv'eva asesa-virāga-nirodhā saṅkhāra-nirodho Saṅkhāra-nirodhā viññāṇa-nirodho Viññāṇa-nirodhā nāma-rūpa-nirodho Nāma-rūpa-nirodhā saḷ'āyatana-nirodho Saḷ'āyatana-nirodhā phassa-nirodho Phassa-nirodhā vedanā-nirodho Vedanā-nirodhā taṇhā-nirodho Taṇhā-nirodhā upādāna-nirodho Upādāna-nirodhā bhava-nirodho Bhava-nirodhā jāti-nirodho Jāti-nirodhā jarā-maraṇaṁ soka-parideva-dukkha-domanassa upāyāsā nirujjhanti Evaṃ etassa kevalassa dukkhakkhandhassa nirodho hoti 

Paṭṭhāna-mātikā-pāṭho

Hetu-paccayo Ārammaṇa-paccayo adhipati-paccayo anantara-paccayo samanantara-paccayo saha-jāta-paccayo aññaṃ añña-paccayo nissaya-paccayo upanissaya-paccayo pure-jāta-paccayo pacchā-jāta-paccayo āsevana-paccayo kamma-paccayo vipāka-paccayo āhāra-paccayo indriya-paccayo jhāna-paccayo magga-paccayo sampayutta-paccayo vippayutta-paccayo atthi-paccayo na atthi-paccayo vigata-paccayo avigata-paccayo

Adāsi-me ādi gāthā

Adāsi me akāsi me Ñāti-mittā sakhā ca me Petānaṁ dakkhiṇaṁ dajjā Pubbe kataṃ anussaraṁ
Na hi ruṇṇaṁ vā soko vā Yā v'aññā paridevanā Na taṁ petānaṃ atthāya Evaṁ tiṭṭhanti ñātayo
Ayaṁ ca kho dakkhinā dinnā Saṅghamhi supatiṭṭhitā Dīgharattaṁ hitāy'assa Ṭhānaso upakappati
So ñāti-dhammo ca ayaṁ nidassito Petāna'pūjā ca katā uḷārā Balaṁ ca bhikkhūnaṃ anuppadinnaṁ Tumhehi puññaṁ pasutaṁ anappakaṁ iti

Aniccā vata saṅkhārā Uppāda-vaya-dhammino Uppajjitvā nirujjhanti Tesaṁ vūpasamo sukho 
Sabbe sattā Maranti ca mariṁsu ca marissare Tatha-ev'āhaṁ marissāmi na atthi me ettha saṁsayo

Aciraṁ vat'ayaṁ kāyo Paṭhaviṁ adhisessati Chuḍḍho apeta-viññāṇo Niratthaṁ va kaliṅgaraṁ 

Bhavatu-sabba-maṅgalaṁ 

Bhavatu sabba-maṅgalaṁ Rakkhantu sabba-devatā Sabba-buddha-ānubhāvena Sadā sotthī bhavantu te
Bhavatu sabba-maṅgalaṁ Rakkhantu sabba-devatā Sabba-dhamma ānubhāvena Sadā sotthī bhavantu te
Bhavatu sabba-maṅgalaṁ Rakkhantu sabba-devatā Sabba-saṅgha-ānubhāvena Sadā sotthī bhavantu te


Uddissan'ādhiṭṭhānā
Handa mayaṁ uddissan'ādhiṭṭhāna-gāthāyo bhaṇāmase 

Iminā puññakammena upajjhāyā guṇa uttarā Ācariy'ūpakārā ca mātāpitā ca ñātakā Suriyo candimā rājā guṇavantā narā api ca Brahma-mārā ca indā ca lokapālā ca devatā Yamo mittā manussā ca majjhattā verikā api ca Sabbe sattā sukhī hontu puññāni pakatāni me Sukhaṁ ca tividhaṁ dentu khippaṁ pāpetha vo'mataṁ
Iminā puññakammena iminā uddissena ca Khipp'āhaṁ sulabhe c'eva taṇha-upādāna-chedanaṁ Ye santāne hīnā dhammā yāva nibbānato mamaṁ Nassantu sabbadā yeva yattha jāto bhave bhave Ujucittaṁ satipaññā sallekho viriyamhinā
Mārā labhantu nokāsaṁ kātuṁ ca viriyesu me
Buddha-adhipavaro nātho dhammo nātho varuttamo Nātho paccekabuddho ca saṅgho nāthottaro mamaṁ
Tes'ottaṃ anubhāvena mār'okāsaṁ labhantu mā 

Sabba-patti-dāna
Handa mayaṁ sabba-patti-dāna-gāthāyo bhaṇāmase 
Puññass'idāni katassa yān'aññāni katāni me
Tesaṁ ca bhāgino hontu satt anant'āppamāṇakā
Ye piyā guṇavantā ca mayhaṁ mātā-pitā-dayo
Diṭṭhā me c'āpy'adiṭṭhā vā aññe majjhatta-verino
Sattā tiṭṭhanti lokasmiṁ te bhummā catu-yonikā
Pañc'eka-catu-vokārā saṁsarantā bhav'ābhave
Ñātaṁ ye patti-dānaṃ me anumodantu te sayaṁ
Ye c'imaṁ nappajānanti devā tesaṁ nivedayuṁ
Mayā dinnāna'puññānaṁ anumodana-hetunā
Sabbe sattā sadā hontu averā sukha-jīvino
Khemappadaṁ ca pappontu tesāsā sijjhataṁ subhā

Peta-patti-dāna
Idaṁ me ñātinaṁ hotu Sukhitā hontu ñātayo
Idaṁ no ñātinaṁ hotu sukhitā hontu ñātayo
Idaṁ vo ñātinaṁ hotu sukhitā hontu ñātayo

Devata-patti-dāna
Ettāvatā ca amhehi Sambhataṁ puñña-sampadaṁ Sabbe devā anumodantu Sabba-sampatti-siddhiyā
Ettāvatā ca amhehi Sambhataṁ puñña-sampadaṁ Sabbe bhūtā anumodantu Sabba-sampatti-siddhiyā
Ettāvatā ca amhehi Sambhataṁ puñña-sampadaṁ Sabbe sattā anumodantu Sabba-sampatti-siddhiyā

Paramāya pūjāyaṁ ca paṇidhiṁ ca
Handa mayaṁ buddhapūjaṁ ca paṇidhiṁ ca karomase 

Buddhaṁ jīvita-pariyantaṁ saraṇaṁ gacchāmi
Dhammaṁ jīvita-pariyantaṁ saraṇaṁ gacchāmi
Saṅghaṁ jīvita-pariyantaṁ saraṇaṁ gacchāmi
Iminā puññakammena
Mā me bālasamāgamo
Sataṁ samāgamo hotu
Yāva nibbānapattiyā
Yo kho bhikkhu vā bhikkhunī vā upāsako vā upāsikā vā Dhamma anudhamma-paṭipanno viharati Sāmīcipaṭipanno Anudhammacārī So tathāgataṁ sakkaroti garuṁ karoti māneti pūjeti apaciyati Paramāya pūjāya
Tasmā Imāya dhamma anudhamma-paṭipattiyā buddhaṁ pūjemi Paramāya pūjāya 
Addhā imāya paṭipadāya jāti-jarā-byādhi-maraṇamhā parimuccissāmi
Idaṁ me puññaṁ āsavakkhayā-vahaṁ hotu
Idaṁ me puññaṁ nibbānassa paccayo hotu

Namo tassa bhagavato arahato sammāsambuddhassa 
Buddhaṁ saraṇaṁ gacchāmi
Dhammaṁ saraṇaṁ gacchāmi
Saṅghaṁ saraṇaṁ gacchāmi
Dutiyaṁ api buddhaṁ saraṇaṁ gacchāmi
Dutiyaṁ api dhammaṁ saraṇaṁ gacchāmi
Dutiyaṁ api saṅghaṁ saraṇaṁ gacchāmi
Tatiyaṁ api buddhaṁ saraṇaṁ gacchāmi
Tatiyaṁ api dhammaṁ saraṇaṁ gacchāmi
Tatiyaṁ api saṅghaṁ saraṇaṁ gacchāmi
Tisaraṇa-gamanaṁ niṭṭhitaṁ 
Āma bhante
Pāṇ'ātipātā veramaṇi-sikkhāpadaṁ samādiyāmi
Adinn'ādānā veramaṇi-sikkhāpadaṁ samādiyāmi
Kāmesu micchācārā veramaṇi-sikkhāpadaṁ samādiyāmi
Musāvādā veramaṇi-sikkhāpadaṁ samādiyāmi
Surāmeraya-majjappamādaṭṭhānā veramaṇi-sikkhāpadaṁ samādiyāmiAppamādena sampādetha 

Sādhu sādhu sādhu
Pāṇ'ātipātā veramaṇi-sikkhāpadaṁ samādiyāmi
Adinn'ādānā veramaṇi-sikkhāpadaṁ samādiyāmi
Abrahmacariyā veramaṇi-sikkhāpadaṁ samādiyāmi
Musāvādā veramaṇi-sikkhāpadaṁ samādiyāmi
Surāmeraya-majja-pamādaṭṭhānā veramaṇi-sikkhāpadaṁ samādiyāmi
Vikālabhojanā veramaṇi-sikkhāpadaṁ samādiyāmi
Nacca-gīta-vādita-visūka-dassanā mālā-gandha-vilepana-dhāraṇa-maṇḍana-vibhūsanaṭṭhānā veramaṇi-sikkhāpadaṁ samādiyāmi
Uccāsayana-mahāsayanā veramaṇi-sikkhāpadaṁ samādiyāmi
Imāni aṭṭha sikkhāpadāni samādiyāmi 
Imāni aṭṭha sikkhāpadāni sīlena sugatiṁ yanti sīlena bhogasampadā sīlena nibbutiṁ yanti tasmā sīlaṁ visodhaye 

Sādhu sādhu sādhu
