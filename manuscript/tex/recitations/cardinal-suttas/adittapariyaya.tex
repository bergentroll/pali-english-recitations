\section{Āditta-pariyāya-sutta}
\label{aditta-pariyaya}

\begin{leader}
  \anglebracketleft\ \hspace{-0.5mm}Evaṁ me sutaṁ \hspace{-0.5mm}\anglebracketright\
\end{leader}

\begin{pali-hang}
  Ekaṁ samayaṁ bhagavā gayāyaṁ viharati gayāsīse saddhiṁ bhikkhusahassena. Tatra kho bhagavā bhikkhū āmantesi:
\end{pali-hang}

Sabbaṁ bhikkhave ādittaṁ!

Kiñca bhikkhave sabbaṁ ādittaṁ?

\begin{pali-hang}
  Cakkhuṁ bhikkhave ādittaṁ \breathmark\ rūpā ādittā \breathmark\ cakkhuviññāṇaṁ ādittaṁ \breathmark\ cakkhusamphasso āditto \breathmark\ yampidaṁ cakkhusamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tam'pi ādittaṁ.
\end{pali-hang}
\begin{pali-hangtogether}
Kena ādittaṁ?
\end{pali-hangtogether}
\begin{pali-hangtogether}
  Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan'ti vadāmi.
\end{pali-hangtogether}

\begin{pali-hang}
  Sotaṁ ādittaṁ \breathmark\ saddā ādittā \breathmark\ sotaviññāṇaṁ ādittaṁ \breathmark\ sotasamphasso āditto \breathmark\ yampidaṁ sotasamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tam'pi ādittaṁ.
\end{pali-hang}
\begin{pali-hangtogether}
Kena ādittaṁ?
\end{pali-hangtogether}
\begin{pali-hangtogether}
  Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan'ti vadāmi.
\end{pali-hangtogether}

\begin{pali-hang}
  Ghānaṁ ādittaṁ \breathmark\ gandhā ādittā \breathmark\ ghānaviññāṇaṁ ādittaṁ \breathmark\ ghānasamphasso āditto \breathmark\ yampidaṁ ghānasamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tam'pi ādittaṁ.
\end{pali-hang}
\begin{pali-hangtogether}
Kena ādittaṁ?
\end{pali-hangtogether}
\begin{pali-hangtogether}
  Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan'ti vadāmi.
\end{pali-hangtogether}

\begin{pali-hang}
  Jivhā ādittā \breathmark\ rasā ādittā \breathmark\ jivhāviññāṇaṁ ādittaṁ \breathmark\ jivhāsamphasso āditto \breathmark\ yampidaṁ jivhāsamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tam'pi ādittaṁ.
\end{pali-hang}
\begin{pali-hangtogether}
Kena ādittaṁ?
\end{pali-hangtogether}
\begin{pali-hangtogether}
  Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan'ti vadāmi.
\end{pali-hangtogether}

\begin{pali-hang}
  Kāyo āditto \breathmark\ phoṭṭhabbā ādittā \breathmark\ kāyaviññāṇaṁ ādittaṁ \breathmark\ kāyasamphasso āditto \breathmark\ yampidaṁ kāyasamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tam'pi ādittaṁ.
\end{pali-hang}
\begin{pali-hangtogether}
Kena ādittaṁ?
\end{pali-hangtogether}
\begin{pali-hangtogether}
  Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan'ti vadāmi.
\end{pali-hangtogether}

\begin{pali-hang}
  Mano āditto \breathmark\ dhammā ādittā \breathmark\ manoviññāṇaṁ ādittaṁ \breathmark\ manosamphasso āditto \breathmark\ yampidaṁ manosamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tam'pi ādittaṁ.
\end{pali-hang}
\begin{pali-hangtogether}
Kena ādittaṁ?
\end{pali-hangtogether}
\begin{pali-hangtogether}
  Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan'ti vadāmi.
\end{pali-hangtogether}

\begin{pali-leader}
  \anglebracketleft\ \hspace{-0.5mm}Evaṁ passaṁ bhikkhave \hspace{-0.5mm}\anglebracketright\
\end{pali-leader}
\begin{pali-hangtogether}
  Sutvā ariyasāvako cakkhusmim'pi nibbindati \breathmark\ rūpesu'pi nibbindati \breathmark\ cakkhuviññāṇe'pi nibbindati \breathmark\ cakkhusamphassepi nibbindati \breathmark\ yampidaṁ cakkhusamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tasmim'pi nibbindati.
\end{pali-hangtogether}

\begin{pali-hang}
  Sotasmim'pi nibbindati \breathmark\ saddesu'pi nibbindati \breathmark\ sotaviññāṇe'pi nibbindati \breathmark\ sotasamphassepi nibbindati \breathmark\ yampidaṁ sotasamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tasmim'pi nibbindati.
\end{pali-hang}

\begin{pali-hang}
  Ghānasmim'pi nibbindati \breathmark\ gandhesu'pi nibbindati \breathmark\ ghānaviññāṇe'pi nibbindati \breathmark\ ghānasamphassepi nibbindati \breathmark\ yampidaṁ ghānasamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tasmim'pi nibbindati.
\end{pali-hang}

\begin{pali-hang}
  Jivhāya'pi nibbindati \breathmark\ rasesu'pi nibbindati \breathmark\ jivhāviññāṇe'pi nibbindati \breathmark\ jivhāsamphassepi nibbindati \breathmark\ yampidaṁ jivhāsamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tasmim'pi nibbindati.
\end{pali-hang}

\begin{pali-hang}
  Kāyasmim'pi nibbindati \breathmark\ phoṭṭhabbesu'pi nibbindati \breathmark\ kāyaviññāṇe'pi nibbindati \breathmark\ kāyasamphassepi nibbindati \breathmark\ yampidaṁ kāyasamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tasmim'pi nibbindati.
\end{pali-hang}

\begin{pali-hang}
  Manasmim'pi nibbindati \breathmark\ dhammesu'pi nibbindati \breathmark\ manoviññāṇe'pi nibbindati \breathmark\ manosamphasse'pi nibbindati \breathmark\ yampidaṁ manosamphassapaccayā uppajjati vedayitaṁ \breathmark\ sukhaṁ vā dukkhaṁ vā adukkhamasukhaṁ vā tasmim'pi nibbindati.
\end{pali-hang}

\begin{pali-hang}
  Nibbindaṁ virajjati \breathmark\ virāgā vimuccati \breathmark\ vimuttasmiṁ `Vimuttam'iti ñāṇaṁ hoti:
\end{pali-hang}

\begin{pali-hang}
  `Khīṇā jāti vusitaṁ brahmacariyaṁ kataṁ karaṇīyaṁ nāparaṁ itthattāyā'ti pajānātī'ti.
\end{pali-hang}

\begin{pali-hang}
  Idamavoca bhagavā. Attamanā te bhikkhū bhagavato bhāsitaṁ abhinanduṁ. Imasmiñca pana veyyākaraṇasmiṁ bhaññamāne \breathmark\ tassa bhikkhusahassassa anupādāya āsavehi cittāni vimucciṁsū'ti.
\end{pali-hang}

\suttaRef{[SN 35.28]}

\bottomNav{burdens}
