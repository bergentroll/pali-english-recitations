\section{Āditta-pariyāya-sutta}
\label{aditta-pariyaya}

[Evaṁ me sutaṁ] ekaṁ samayaṁ bhagavā gayāyaṁ viharati gayāsīse saddhiṁ bhikkhusahassena. Tatra kho bhagavā bhikkhū āmantesi:

Sabbaṁ bhikkhave ādittaṁ!

Kiñca bhikkhave sabbaṁ ādittaṁ?

Cakkhuṁ bhikkhave ādittaṁ \breathmark\ rūpā ādittā \breathmark\ cakkhuviññāṇaṁ ādittaṁ \breathmark\ cakkhusamphasso āditto \breathmark\ yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tam pi ādittaṁ.

Kena ādittaṁ?

Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan’ti vadāmi.

Sotaṁ ādittaṁ \breathmark\ saddā ādittā \breathmark\ sotaviññāṇaṁ ādittaṁ \breathmark\ sotasamphasso āditto \breathmark\ yampidaṁ sotasamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tam pi ādittaṁ.

Kena ādittaṁ?

Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan’ti vadāmi.

Ghānaṁ ādittaṁ \breathmark\ gandhā ādittā \breathmark\ ghānaviññāṇaṁ ādittaṁ \breathmark\ ghānasamphasso āditto \breathmark\ yampidaṁ ghānasamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tam pi ādittaṁ.

Kena ādittaṁ?

Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan’ti vadāmi.

Jivhā ādittā \breathmark\ rasā ādittā \breathmark\ jivhāviññāṇaṁ ādittaṁ \breathmark\ jivhāsamphasso āditto \breathmark\ yampidaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tam pi ādittaṁ.

Kena ādittaṁ?

Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan’ti vadāmi.

Sotasmiṁ pi nibbindati, saddesu pi nibbindati, sotaviññāṇe pi
nibbindati, sotasamphasse pi nibbindati, yampidaṁ sotasamphassapaccayā
uppajjati vedayitaṁ sukhaṁ vā dukkhaṁ vā adukkhamasukhaṁ vā tasmiṁ pi
nibbindati.

Kāyo āditto \breathmark\ phoṭṭhabbā ādittā \breathmark\ kāyaviññāṇaṁ ādittaṁ \breathmark\ kāyasamphasso āditto \breathmark\ yampidaṁ kāyasamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tam pi ādittaṁ.

Kena ādittaṁ?

Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan’ti vadāmi.

Mano āditto \breathmark\ dhammā ādittā \breathmark\ manoviññāṇaṁ ādittaṁ \breathmark\ manosamphasso āditto \breathmark\ yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tam pi ādittaṁ.

Kena ādittaṁ?

Ādittaṁ rāgagginā dosagginā mohagginā \breathmark\ ādittaṁ jātiyā jarāya maraṇena \breathmark\ sokehi paridevehi dukkhehi domanassehi upāyāsehi ādittan’ti vadāmi.

[Evaṁ passaṁ bhikkhave] sutvā ariyasāvako cakkhusmimpi nibbindati \breathmark\ rūpesu pi nibbindati \breathmark\ cakkhuviññāṇe pi nibbindati \breathmark\ cakkhusamphassepi nibbindati \breathmark\ yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati.

Sotasmimpi nibbindati \breathmark\ saddesu pi nibbindati \breathmark\ sotaviññāṇe pi nibbindati \breathmark\ sotasamphassepi nibbindati \breathmark\ yampidaṁ sotasamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati.

Ghānasmimpi nibbindati \breathmark\ gandhesu pi nibbindati \breathmark\ ghānaviññāṇe pi nibbindati \breathmark\ ghānasamphassepi nibbindati \breathmark\ yampidaṁ ghānasamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati.

Jivhāya pi nibbindati \breathmark\ rasesu pi nibbindati \breathmark\ jivhāviññāṇe pi nibbindati \breathmark\ jivhāsamphassepi nibbindati \breathmark\ yampidaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati.

Kāyasmimpi nibbindati \breathmark\ phoṭṭhabbesu pi nibbindati \breathmark\ kāyaviññāṇe pi nibbindati \breathmark\ kāyasamphassepi nibbindati \breathmark\ yampidaṁ kāyasamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati.

Manasmimpi nibbindati \breathmark\ dhammesu pi nibbindati \breathmark\ manoviññāṇe pi nibbindati \breathmark\ manosamphasse pi nibbindati \breathmark\ yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati.

Nibbindaṁ virajjati \breathmark\ virāgā vimuccati \breathmark\ vimuttasmiṁ ‘Vimuttam’ iti ñāṇaṁ hoti:

‘Khīṇā jāti vusitaṁ brahmacariyaṁ kataṁ karaṇīyaṁ nāparaṁ itthattāyā’ti pajānātī’ti.

Idamavoca bhagavā. Attamanā te bhikkhū bhagavato bhāsitaṁ abhinanduṁ. Imasmiñca pana veyyākaraṇasmiṁ bhaññamāne tassa bhikkhusahassassa anupādāya āsavehi cittāni vimucciṁsū’ti.

\suttaRef{[SN 35.28]}
